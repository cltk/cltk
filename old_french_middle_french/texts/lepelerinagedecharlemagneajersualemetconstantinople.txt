	
I
Un jur fu li reis Karles al Seint Denis muster; 
Reout prise sa corune, en croiz seignat sun chef,
E ad ceinte s'espee dunt li ponz fud d'or men 
Dux i out et demeines, baruns e chevalers. 
Charles li empereres reguardet sa muiller: 
Ele fut corunee al plus bel e al meuz. 
II la prist par le poin desuz un oliver,
De sa pleine parole la prist a reisuner:
"Dame veïstes unkes hume nul desuz ceil 
 Tant ben seïist espee ne la corone el chef? 
Uncor cunquerrei jo citez ot mun espez!" 
Cele ne fud pas sage, folement respondeit:
"Emperere," dist ele, "trop vus pцez preiser;
Uncore en sai jo un ki plus se fait leger 
Quant il porte corune entre ses chevalers: 
Kaunt la met sur sa teste, plus belement lui set!" 
Quant l'entend li reis Charles, mult en est curecez; 
Pur Franceis ki l'oïrent, mult en est enbrunchez. 
"E, dame, u est cil reis? Kar vus le m'enseinez! 
Si porterum ensemble les corunes as cheis; 
Si i serrunt vos druz e tuz vos cunsilers; 
Jo maunderai ma court de mes bons chevalers. 
Si Franceis le me dïent, dune lur otri jo ben;  
Se vus m'avez mentid, vus le cumperez cher:    
Trencherai vus la teste od m'espee d'acer." 
"Emperere," dist ele, "ne vus en curucez! 
Plus est riche d'aver e d'or e de deners,  
Mais n'est mie si pruz ne si bon chevalers
Pur ferir en bataile ne pur i encaucer."   
Quant ce out la reïne ke Charle est si irrez, 
Forment s'en repent ele, vuelt li chaïr as pez. 

II
"Emperere," dist ele, "mercid pur amur Deu! 
Ja sui ge vostre femme, si me quidai juer; 
Jo m'escundirai ja, se vus le cumandez, 
A jurer serement u juïse a porter: 
De la plus haulte tur de Paris la citez 
Me larrai cuntreval par creant devaler,  
Que pur la vostre hunte ne fud dit ne pensed" 
"Nu ferez," зo dist Charle, "mais le rei me numez!"  
"Emperere," dist ele, "ja nel puis jo truver."
"Par mun chef," зo dist Carle, "orendreit lem dirrez, 
U jo vus ferai ja cele teste couper!" 

III

Ore entend la reïne que ne se puet estordre; 
Volenters la leisast, mais que muer nen osed 
"Emperere," dist ele, "ne me tenez a fole;
Del rei Hugun le Fort ai mult oï parole:
Emperere est de Grece e de Costuntinoble;
II tent trestute Perse tresque en Capadoce. 
N’at tant bel chevaler de ci en Antioche;
One ne fut tel barnez cum le sun, senz le vostre." 
"Par mun chef," зo dist Carle, "зo savrai jo uncore! 
Se menзunge avez dite, a fiance estes morte!"


IV
"Par ma fei," dist li reis, "mult m'aveiz irascud;
M’amisted e mun gred en avez tut perduz.
Uncor quid qu'en perdrez la teste sur le buc. 
Nel duses ja penser, dame, de ma vertuz! 
Ja n'en prendrai mais fin tresque l'avrei veuz!" 

V

L'emperere de France, cum il fud curunez 
E out faite s'offrende a l’auter principel, 
A la sale a Parys si s'en est retornez. 
Rolland et Oliver en ad ot sei menez, 
E Willeme d'Orenge et Naimon l'adurez, 
Oger de Denemarche, Gerin et Berenger, 
L'arceveske Turpin, Ernalz et Haïmer,  
E Bernard de Brusban, et Bertram l'adurez,  
E tel .M chevaler ki sunt de France nez. 
"Seignors," dist l'emperere, "un petit m'entendez: 
En un lointain rëaume, si Deu pleist, en irrez 
Jerusalem requere, la terre Damnedeu.  
La Croiz et le Sepulcre voil aler aurer:  
Jo l'ai trei feiz sunged, moi i covent aler, 
Irrai un rei requerre, dount ai oï parler.  
Set .C. cameilz merrez, d'or et d'argent trussed,  
Pur set aunz en la tere ester e demurer;  
Ja ne m'en turnerai trescque l'avrai trovez."  
VI
L'emperere de France feit cunreer sa gent 
Ceols qui od lui alerent cunreat gentement; 
Asez lur ad donez entre or fin et argent 
N'i unt escuz ne lances ne espees trenchaunz,
Meis fustz feret de fraine et escrepes pendanz;
N'i funt ferrer destres ne detres ne deuvant: 
Les mulz e les sumers afeutrent li servant,
E funt pleines les males entre or fin et argent,
De veisaus, de deners et d'autre garnement; 
Faudestoulz d'or i portent et treis de seie blanc.
A Seint Denis de France li reis s'escrepe prent;
L'arcevesche Turpin li seignat gentement, 
E si prist il la sue, e Franceis ensement,
E munterent as mulz qu'orent forz et amblanz. 
De la citez isirent, si s'en turnent brochaunt 
Des or s'en irrat Carles al Damnedeu cummant 
La reïne remeint, doloruse et pluraunt.
Tant chevauchet li reis qu'il en vint en un plain; 
A une part s'en turnet, si apelet Bertram: 
"Veez gentes cumpaines de pelerins erraund! 
Hitantes milies sunt el premer chef devant 
Ki зo duit e governet ben deit estre poant!"

VII
Or vait li emperere od ses granz cumpainies. 
Devant el premer chef furent oitante milie. 
II issirent de France et Burgoine guerpirent,
Loheregne traversent, Baivere et Hungerie,
Les Turcs et les Persaunz, et cele gent haïe;
La grant ewe del flum passerent a Lalice. 
Chevauchet li emperere tres par mi Croiz partie,
Les bois et les forez, et sunt entrez en Grice; 
Les puis et les muntaines virent en Romanie,
E brochent a la terre u Deus receut martirie.
Veient Jerusalem, une citez antive:
Li jours fu beaus et clers; herberges unt purprises,
E venent al muster, offrendes i unt mises; 
As herberges repairent les feres cumpainies.

VIII

Mult est genz li presenz que reis Carles i offret. 
Entrat en un muster de marbre peint a volte:
Laens ad un alter de Saincte Paternostre:
Deus i chantat la messe, si firent li apostle; 
E les .XII. chaeres i sunt tutes uncore:
La trezime est en mi, ben seelee et close. 
Cum Karle i entrat, ben out al queor grant joie: 
Cum il vit la chaere, icele part s'aprocet 
L'emperere s'asist, un petit se reposet, 
Li .XII. pers as altres, envirunt e en coste; 
Ainz nen i sist nuls hume, ne unkes pus uncore. 


IX
Mult fu let li reis Karles de cele grant bealte. 
Vit de cleres colurs li muster peinturez, 
De martirs et de virgines et de grant majestez,
E les curs de la lune et les festes anuels,
E les lavacres curre et les peisons par mer.
Karles out fer le vis, si out le chef levez.
Uns Judeus i entrat, ki ben Tout esgardet
Cum il vit le rei Karle, cumenзat a trembler: 
Tant out fer le visage, ne l'osat esgarder:
A poi que il ne chet, fuant s'en est turnet,
E si muntet d'elais tuz les marbrins degrez,
Si vint al patriarche, prist l’en a a parler: 
"Alez, sire, al muster pur les funz aprester; 
Orendreit me ferai baptizer et lever!  
Duze cuntes vi ore en cel muster entrer,  
Oveoc euls le trezime, unc ne vi si formet 
Par le men escïentre, зo est meïmes Deus! 
II et li duze apostle vus venent visiter!" 
Quant l’ot li patriarche, si s'en vait cunreer, 
E out mandet ses clers en albe en la citet;  
II les feit revestir et capes afubler. 
A grant procession en est al rei alet 
L'emperere le vit, s'est cuntre lui levet;  
E out trait sun capel, parfunt lui a clinet  
Vunt sei entrebaiser, nuveles demander,  
E dist li patriarche: "Dunt estes, sire, nez?  
Unkes mais n'osat hoem en cest muster entrer, 
Si ne li comandai u ne li oi ruvet"
"Sire, jo ai nun Karle, si sui de France nez.  
Duze reis ai cunquis par force et par barnez;
Li trezime vois querre, dunt ai oï parler;
Vine en Jerusalem pur l'amistet de Deu; 
La Croiz e le Sepulcre sui venuz aurer." 
E dist li patriarches: "Sire, mult estes ber:  
Sis as en la chaere u sist meïmes Deus:  
Aies nun Charles Maines sur tuz reis curunez!"  
E dist li emperere: "Cin cenz merciz de Deu! 
De voz saintes reliques, si vus plaist, me donez, 
Que porterai en France, qu'en voil enluminer." 
Respont li patriarches: "A plentet en avrez:  
Le braz saint Simeon aparmaines avrez,  
E le chef saint Lazare vus ferai aporter,  
E del sane saint Estefne, ki martir fu pur Deu."  
Karlemaines Ten rent saluz et amistez. 

X       

E dist li patriarches: "Ben avez espleitez
Quan Deus venistes querre: estre vus dait le melz.
Durrai vus tels reliques, meilurs nen ad suz cel:
Del sudarie Jhesu que il out en sun chef 
Cum il fu al sepulcre et poset et colchet—
Quant Judeus le garderent as espees d'ascer, 
Al terz jur relevat, cum il out predicet, 
E il vint as apostles pur euls esleecer—; 
E un des clous avrez que il out en sun ped, 
E la sainte corone que Deus out en sun chef,
E avrez le calice que il beneïsquied; 
L'esquele d'argent vus durrai volenters: 
Entailee est a or et a peres preciels; 
E avrez le cultel que Deus tint al manger, 
De la barbe saint Pere, des chevols de sun chef." 
Karlemaines l‘en rent saluz et amistez:
Tut li cors li tressalt de joie et de pitez.

XI
Зo dist li patriarche: "Ben vus est avenuz;
Par le men escïentre, Deus vus i a cundust!  
Durrai vus tels reliques ke ferunt grant vertuz:  
Del leyt sainte Marie dunt aleytat Jhesus, 
Cum fud primes en terre entre nus decendut; 
De la sainte chemise que ele out revestut" 
Karlemaines Ten rent amistet et saluz. 
Cil li fist aporter, et li reis les reзut. 
Les reliques sunt forz, Deus i fait grant vertuz:
Hoc juit un contrait, set anz out ke ne mut; 
Tut li os li crussirent, li ners li sunt tendut  
Ore sailt sus en pez, unkes plus sain ne fud  
Or veit li patriarches Deus i fait grant vertut  
Tost fait le glas suner par la citet menut 
Li reis fait faire un fertre, unkes meldre ne fud;  
Del plus fin or d'Arabie i out mil mars fundud
II l'a fait seieler a force et a vertuz,  
A grant bendes d'argent l'a fait lïer menuz; 
L'erceveske Turpin comandet seit cundut 
Karlemaines fud lez et tuz qui sunt od lui. 

XII
Quatre mais fud li reis en Jersalem la vile;
II et li duze per, la chere cumpanie,                          Demeinent grant barnage, car l'emperere est riche.  
Comencent un muster k'est de sainte Marie:
Li hume de la terre la claiment la Latine, 
Car li language i venet de trestute la vile;
II i vendent lur pailes, lur teiles et lur siries, 
Coste, canele, peivre, altres bones espices 
E maintes bones herbes que jo ne vus sai dire.
Deus est uncore el cel quin volt faire justise! 

XIII
L'emperere de France i out tant demuret, 
Li patriarche prist, si l’en ad apelet:
"Vostre cunget, bael sire, si vus plaist me donet:
En France, a mun rëalme, m'en estut returner;
Pose at que jo n'i fui, si ai mult demurret, 
E ne set mis barnages quel part jo sui turnet
Faites .C. mulz receivre d'or et d'argent trusset" 
E dist li patriarches: "Ja mar en parlerez! 
Tuz li mens granz tresors vus seit abandunez: 
Tant en prengent Franceis cum en vuldrent porter,
Mais que de Sarazins, de paiens vus gardet, 
Qui nus volent destrure sainte Cristïentez!" 

XIV
E dist li patriarches: "Savez dunt jo vus priz?
De Sarazins destrure, ki nus ount en despit"
"Volenters," зo dist Karles. Sa fei si l'en plevit 

XV
"Jo manderrai mes humes, quant qu'en purrai aver,
E irrai en Espaine, ne purat remaner." 
Si fist il pus encore, ben en gardat sa fei, 
Quant la fud mort Rollant, li .XII. per od sei. 

XVI
L'emperere de France i out tant demured, 
De sa muller li membret, ke il oït parler: 
Ore irrat lu rei querre, qu'ele li out lцet 
Ja n'en prendrat mais fin tresqu'il l'avrat trovet : 
La nuit le fait nuncier as Franceis as ostels:
Cum il l'unt entendut, orent le quer mult lez. 
Al matin par sum l'albe, quant li jurz lur apert, 
Li mul et li sumer sunt garniz et trusset;
E muntent li barun, el chimin sunt entret;
Venent en Jerico, palmes prenent aset 
"Utree, Deus aïe!" crient et halt et cler. 
Li patriarches muntet sur un mulz sujurnez;
Tant cum li jurz li duret 1'at cunduz e guïez.
La nuit furent ensenble li baruns as ostels:
Nule ren qu'il demandent ne lur est demuret 
Al matin par sum l'albe, quant li jurs lur apert,
Remuntent li barun, al chemin sunt entret
Li patriarches ad Karlemaine apelet
"Vostre cungé, bels sire, si vus plaist me donez." 
E dist li emperere: " Al cumant Damnedeu!" 
Vunt saei entrebaiser, atant sunt desevret 
Chevauchet l'emperere od sun ruiste barnet 
Les reliques sunt forz, granz vertuz i fait Deus,
Qu'il ne venent a ewe, n'en partissent les guet,
Ne n'encuntrent aveogle, ne seit reluminet; 
Les cuntrez i redrescent et les muz funt parler.

XVII
Chevalchet l'emperere od sa cumpanie grant, 
E passent monteles et les puis d'Abilant,
La roche del Guitume e les plaines avant;
Virent Constantinoble, une citez vaillant,
Les cloches et les egles et les punz relusanz. 
Destre part la citet, d'une liuee grant, 
Trovent vergers plantez de pins, de lorers blans; 
La rose i est florie, li alburs et l'aiglens. 
Vint mile chevalers i troverent seant,
E sunt vestut de pailes et de heremins blans
E de granz peus de martre jok'as pez trainanz. 
As esches et as tables se vunt esbaneant,
E portent lur falcuns et lur osturs asquanz;
E treis mile puceles a orfreis relusant;
Vestues sunt de pailes, et ount cors avenanz, 
Et tenent lur amis, si se vunt deportant
Atant es vus Karlun sur un fort mul amblant 
A une part se turnet, si apelet Rollant
"Ne sai ou est li reis. Ci'st li barnages grant!" 
Un chevaler apelet, si li dist en riant
"Amis, u est li reis? Mult l'ai alet querrant" 
E icil li ad dist "Or chevalchet avant 
A cel paile tendut verrez lu rei seant". 
Chevalchet 1'emperere, ne se vait atargeant  
Truvat lu rei Hugun a sa carue arant;
Les cunjugles en sunt a or fin relusant, 
Li essues et les roes et li cultres arant 
II ne vait mie a pet, l'aguilun en sa main,  
Mais de chascune part at un fort mul amblant;  
Une caiere d'or le sustent en pendant:  
La sist li emperere sur un cuisin vaillant,  
La plume est d'orïol, la teie escarimant,  
As ses pez un escame neelé d'argent blanc,  
Sun capel en sun chef, mult par sunt bel li gaunt; 
Quatre estaches d'or mier entur lui en estant 
Desus i ad jetet un bon paile grizain. 
Une verge d'or fin tint li reis en sa main: 
Si cundut sun aret tant adreceement  
Si fait dreite sa rei cume line que tent  
Atant es vus Carlun sur un fort mul amblant 

XVIII
Li reis tint sa carue pur sun jur espleiter,  
E vint i Carlemaines tut un antif senter:
Vit le paile tendud et l’or reflambïer. 
Lu rei Hugun salue, le Fort, trez volenters. 
Li reis regardet Carle; veit le cuntenant fer, 
Les braz gros et quarrez, le cors greile et delget 
"Sire, Deu vus garise! De quei me conuset?" 
Respont li emperere: "Jo sui de France net; 
Jo ai nun Carlemaines, Rolland si est mis nés;  
Venc de Jerusalem, si m'en voil retorner; 
Vus e vostre barnage voil veer volenters." 
E dist Hugun li Forz: "Ben ad set anz e melz 
Qu'en ai oï parler estrange soldeers, 
Ke issi grant barnages nen ait nul rei suz eel.  
Un an vus retendrai, si estre i volez;  
Tant vus durrai argent, or et aveir trusset,  
K'en porterunt Franceis cum en vodrunt charger. 
Or dejundrai mes beos pur la vostre amistet" 

XIX
Li reis desjunt ses beos et laset sa carue,
E paissent par ces praez, amunt par ces cultures.
Li reis muntet al mul, si s'en vait l'ambleüre. 
"Sire," dist li reis Carles, "ceste vostre carue,
Tant i at de fin or que jo n'en sai mesure; 
Si senz garde remaint, creim qu'ele soit perdue." 
E dist Hugun li reis: "De tut ceo n'aez cure: 
Unkes nen out larun, tant cum ma terre adure; 
Set anz i purrat estre, ne serrat remoüe." 
Dist Willemes d'Orange: "E, sainz Pere, aiude! 
Car la tenise en France, et Bertram si i fusset, 
A pels et a martels sereit aconseüe, 
Li reis brochet le mul, si s'en vait l'ambleüre,  
E vint sus al paleis, out sa muiller veüe; 
II la fet cunreer, et cele est revestue,
Le paleis et la sale de pailes purtendue. 
Atant es vus Carlun od sa grant gent venue. 

XX
L'emperere descent defors le marbre blanc; 
Cez degrez de la sale vint al paleis errant
Set milie chevalers i troverent seant, 
A peliçuns ermins, blïauz escarimant 
As eschés et as tables se vunt esbaneant.
La defors sunt curuz li plusurs et asquanz, 
Receurent les somiers et les forz mulz amblanz; 
A lur osteus les meinent cunreer gentement. 
Charles vit le paleis et la richesce grant
A or fin sunt les tables, les chaeres, li bane. 
Li paleis fu listez d'azur, et avenant 
Par mult cheres peintures a bestes, a serpenz, 
A tutes creatures et a oiseaus volanz. 
Li paleis fud voutuz et desure cloanz, 
E fu fait par cumpas et seret noblement;
L'estache del miliu neelee d'argent 
Cent colunes i ad tut de marbre en estant  
Cascune est a fin or neelee devant, 
De quivre et de metal tregete dous enfanz: 
Cascun tient en sa buche un corn d'ivorie blanc. 
Si galerne ist de mer, bise ne altre vent 
Ki ferent al paleis de devers occident,  
II le funt turneer et menut et suvent 
Cumme röe de char qui a tere decent
Cil corn sunent et buglent et tunent ensement  
Cum taburs u toneires u grant cloches qui pent;  
Li uns esgardet 1'altre ensement en riant  
Que ço vus fust viarie que tut fussent vivant 
Karles vit le paleis et la richece grant; 
La sue manantise ne priset mie un guant; 
De sa mullier li membret que manace out tant. 


XXI
"Seignurs," dist Carlemaignes, "mult gent palais ad ci;
Tel nen out Alixandre ne li vielz Costantin,
Ne n'out Crisans de Rome, qui tanz honurs bastid."
E tant cum l'emperere cele parole had dit, 
Devers les porz de mer uït un vent venir: 
Vint bruant al palais, d'une part l'acuillit; 
Cil l'a fait esmuveir et süef et serrit: 
Altresil fait turner cum arbre de mulin. 
Celes imagines cornent, l'une a l'altre surrist, 
Que ceo vus fust viarie que il fussent tuz vis;
L'un halt, li altre cler; mult feit bel a oïr:
C’est avis, qui l'ascute, qu'il seit en paraïs,  
La u li angle chantent et süef et seriz.  
Mult fud grant li orages, la neif et li gresilz, 
E li vent durs et forz qui tant bruit et fremist  
Les fenestres en sunt a cristal mult gentilz,  
Tailees et cunfites a brasme utremarin:  
Laenz fait tant requeit et süef et serit  
Cumme en mai en estet quant soleil esclarcist  
Mult fut gres li orages et hidus et costis; 
Karles vit le paleis turneer et fremir:   
II ne sout que ceo fud, ne l’out de luign apris. 
Ne pout ester sur pez, sur le marbre s'asist 
Franceis sunt tuz verset, ne se pöent tenir,  
E covrirent lur ches et adenz et suvin,  
E dist li uns a l'altre: "Mai sumes entrepris; 
Les portes sunt uvertes, si n'en poüm issir."


XXII  

Carles vit le palais menüement turner.  
Franceis covrent lur ches, ne l'osent esgarder.  
Li reis Hugun li Forz en est avant alez 
E ad dit a Franceis: "Ne vus descunfortez!" 
"Sire," dist Carlemaines, "ne serrat ja mais el?"  
E dist Hugun li Forz: "Un petit m'atendet!" 
Li vespre aproçat, li orages remest;  
Franceis saillent en pez. Tut fut prest li supers; 
Carlemaines s'asist e sis ruiste barnez,  
Li reis Hugun li Forz et sa muiller delez,  
Sa fille od le crin bloi qu'ad le vis bel et cler,  
E out la char tant blanche cumme flur en ested 
Oliver l'esgardat, si la prist a amer:  
"Ploüst al rei de glorie, de saincte majestet,  
Que la tenise en France, u a Dun la citet, 
Ka jon fereie pus tutes mes voluntez!"  
Entire ses denz le dist, qu'hon nel pot escuter.  
Nule rein qu'il demandent ne lur fud deveez: 
Asez unt venesun de cerf et de sengler,  
E unt grues et gauntes et poüns enpevrez;  
A espandant lur portent le vin et le clarez,  
E cantent et vïelent et rotent cil jugler,  
E Franceis se desportent par grant nobilitet  
 

XXIII

Cum il ourent manget enz al palais real, 
E unt traites les napes li maistre senescal,
Saillent li esquïer en renc de tute parz,
Et si vunt as osteus cunreer lur chevaus. 
Li reis Hugun li Forz Carlemaine apelat, 
Lui et les duzce pers, sis trait a une part;
Le rei tint par la main, en sa cambrel menat, 
Voltue, peinte a flurs, a peres de cristal; 
Une escarbuncle i luist e cler reflambeat, 
Confite en une estache del tens le rei Golias; 
Duze liz i ad dous, de quivre et de metal, 
Oreillers de velus e linçous de cendal: 
Al menur unt a traire .XX. beos et quatre cars.  
Li trezimes en mi est taillez a cumpas:  
Li peçul sunt d'argent et l'espunde d'esmal.  
Li cuverturs fud bons que Maseüz uvrat,  
Une fee mult gente qui le rei le dunat  
Melz en vaut li cunreiz del tresor l'Amiral.  
Ben deit li reis amer qui li abandunat 
E tant ben le servit, et gent le cunreat 

XXIV

Franceis sunt en la cambre, si unt veüd les liz; 
Casqun des duze pers i ad ja le son pris.  
Li reis Hugun li Forz lur fait porter le via 
Sages fud e membrez, mais plains de maleviz:  
En la cambre voltue, suz un perun marbrin  
Qui fud desuz cavez, si ad un hume mis:  
Tute la nuit les gardet par un pertus petit, 
Li carbuncles art bien, qu'i pöet horn veïr  
Cume en mai en estet quant soleil esclarcist 
Li reis Hugun li Forz a sa muiller en vint  
Carlemaines et Franceis se cuchent a leisir:  
Des ore gabberunt li cunte et li marchis.  
Franceis furent as cambres, si unt beuz des vins.


XXV

E dist li un a l'altre: "Veez cum grant bealtet! 
Veez cum gent palais e cum forz richetet! 
Ploüst al rei de glorie, de sainte majestet,  
Carlemaines mi sire les oüst recatet  
U cunquis par ses armes en bataile champel!" 
E lur dist Carlemaines: "Ben dei avant gabber.  
Li reis Hugun li Forz nen ad nul bacheler 
De tute sa mainie, qui tant seit fort membré,  
Ait vestu dous haubers et dous halmes fermet,  
Si seit sur un destrer curant et sujurnet;  
Li reis me prest s'espee al poin d'or adubet,  
Si ferrai sur les heaumes u il erent plus chers, 
Trancherai les haubercs et les heaumes gemmez, 
Le feutre avoec la sele del destrer sujurnez;  
Le branc ferrai en terre: si jo le lés aler,  
Ja nen ert mes rescuz par nul hume charnel  
Tresqu'il seit pleine haunste de terre desteret" 
"Par Deu," ço dist l'eschut, "fort estes et membret! 
Refols fud li reis Hugue quant vus prestat ostel.  
Si anuit meis vus oi de folie parler, 
Al matin par sun l'albe vus ferai cungeer." 


XXVI  

E dist li emperere: "Gabbez, bel neis Rolland!" 
"Volenters," dist il, "sire, tut al vostre comand!  
Dites al rei Hugun quem prest sun olivant;  
Pus si m'en irrai jo la defors en cel plain:  
Tant par ert fort m'aleine, et li venz si bruant,  
Qu'en tute la cite, que si est ample et grant,  
N'i remaindrat ja porte ne postits en astant, 
De quivre ne d'acer, tant seit fort ne pesant,  
Ke Tun ne ferge a l'altre par le vent si bruant  
Mult ert forz li reis Hugue, s'il se met en avant,  
K'il ne perde la barbe, les gernuns en brulant,  
E les granz peaus de martre qu'ad al col en turnant,  
Le peliçun d'ermin del dos en reversant"  
"Par Deu," ço dist l'eschut, "ci ad mal gabement!  
Que fouls fist li reis Hugue qu'il herbegat tel gent!" 


XXVII

"Gabbez, sire Oliver!" dist Rolland li curteis. 
"Volenters," dist li quens, "mais que Carles l'otrait.  
Prenget li reis sa fille, qui tant ad bloi le peil, 
En sa cambre nus metet en un lit en requeit; 
Si jo ne l'ai anut, tesmoing de lui, cent feiz,  
Demain perde la teste, par covent li otrai."  
"Par Deu," ço dist l'eschut, "vus recrerez anceis!  Grant huntage avez dit; mais quel sacet li reis,  
En trestute sa vie mes ne vus amereit!"


XXVIII  

"E vus, sire arcevesque, gaberez vus od nus?" 
"Oil," ço dist Turpin, "par le comant Carlun. 
Treis des meillurs destrers qui en sa cité sunt 
Prenget li reis demain, sin facet faire un curs.  
La defors en eel plain, quant melz s'esleserunt, 
Jo i vendrai sur destre curant par tel vigur  
Que me serrai al terz, et si larrai les deus;  
E tendrai quatre pumes mult grosses en mun puin, 
Sis irrai estruant et getant cuntremunt, 
E lerrai les destrers aler a lur bandun: 
Se pume m'en escapet ne altre en chet del poin, 
Carlemaines mi sire me cret les oilz del frunt!"  
"Par Deu," ço dist l'escut, "cist gas est bel et bon:  
N’i had huntage nul vers lu rei, mun seignur." 


XXIX

Dist Willemes d'Orenge: "Seignurs, or gaberai.  
Veez cele pelote? Unc greinur ne vi meis:  
Entre or fin et argent, gardet cumben i ad! 
Meinte feiz i sunt mis .XXX. humes en assai: 
Ne la porent müer, tant fud pesant li fais.  
A une sule main par matin la prendrai, 
Puis la larrai aler tres par mi cel palais: 
Mais de quarante teises del mur en abatrai."  
"Par Deu," ço dist l'escut, "ja ne vus en crerai!  
Trestut sait fel li reis, s'asaier ne vus fait!  
Ainz que seiez calcet, le matin le dirrai."


XXX

E dist li emperere: "Or gaberat Ogers, 
Li dux de Denemarche quis put tant traveiller." 
"Volenters," dist li bers, "tut al vostre cungiet 
Veez vus cele estache qui le palais sustent, 
Que ui matin veïstes si menut turneer? 
Demain la me verret par vertut embracer:
Nen ert tant fort l'estache ne l'estucet briser 
E le palais verser, vers terre trebucer. 
Ki la ert cunseüz, ja garantiz nen ert; 
Mult ert fous li reis Hugue, s'il ne se vait mucer." 
"Par Deu," ço dist l'eschut, "cist horn est enragez! 
Unques Deus ne vus duinst cel gab a cumencer! 
Que fols fist li reis Hugue qui vus ad herberget!" 
XXXI
E dist li emperere: "Gabez, Naimes li dux!"
"Volenters," dist li bers. "Tut le peil ai canut 
Dites al rei Hugun quem prest sun hoberc brun; 
Demain, quant jo l'avrai endosset et vestut, 
La me verrés escure par force a tel vertuz, 
N'ert tant fort li hobercs d'acer ne blanc ne brun,
Que n'en cheent les mailles ensement cum festuz." 
"Par Deu," ço dist l'escut, "veilz estes et canuz, 
Tut avez le peil blanc; mult avez les ners durs!"

XXXII
E dist li empereres: "Gabez, dan Berenger!"
"Volenters," dist li quens, "quant vus le comandez.
Prenget li reis espees de tuz les chevalers,
Facet les enterer trequ'as haltes d'or mer, 
Que les pointes en seient cuntremunt vers le cel; 
En la plus halte tur m'en munterai a pet,
E pus sur les espees m'en larrai derocher:
La verrez brans crussir et espees brisier,
L'un acer depecer a l'altre et entroscher; 
Ja ne troverez une qui m'ait en char tuchet, 
Ne le quir entamet, ne en parfunt plaet"
"Par Deu," dist l'eschut, "cist horn est enraget!
Si il eel gab demustre, de fer est u d'acer!" 

XXXIII
E dist li empereres: "Sire Bernard, gabez!"
"Volenters," dist li quens, "quant vus le cummandez.
Veïstes la grant ewe qui si brut a cel guet? 
Demain la ferai tute issir de sun canel, 
Aspandre par ces camps, que vus tuz le verrez,
Tuz les celers aemplir qui sunt en la citez, 
La gent lu rei Hugun et moillir et guaer, 
En la plus halte tur lui maïmes munter:
Ja n'en descendrat mais, si l'avrai comandet" 
"Par Deu," ço dist l'eschut, "cist horn est enraget!
Que fols fist li reis Hugue qui vus prestat ostel!  
Le matin par sun l'albe serrez tuz cungeez."

XXXIV
E dist li quens Bertram: "Or gaberat mis uncles." 
"Volenters, par ma fei!" dist Ernalz de Girunde.
"Or prenget li reis Hugue de plum quatre granz sumes, 
Sis facet en calderes tutes ensemble fundre,
E prenget une cuve que seit grande et parfunde,
Si la facet raser de si que as espondes; 
Pus me serrai en mi tresque la basse nune: 
Quant li pluns iert tuz pris e rasises les undes,
Cum il ert ben serrez, dune me verrez escure
E le plum departir et desur mei desrumpre:
Nen i remandrat ja pesant une escalunie." 
"Ci ad merveillus gab," ceo ad dist li escute; 
"Une de si dure earn n’oï parler sur hume:
De fer est u d'acer, si il cest gab demustret" 

XXXV
Ço dist li emperere: "Gabez, sire Aimer!"
"Volenters," dist li quens, "quant vus le comandet. 
Uncore ai un capel d'alemande engulet, 
D'un grant peisun marage, que fud fait ultre mer:
Quant l'avrai en mun chef vestud et afublet, 
Demain quant li reis Hugue serrat a sun deigner,
Mangerai sun peisun et bevrai sun claret;
Puis viendrai par detres, durrai lui un cop tel
Que devant sur sa table le ferai encliner. 
La verrez barbes traire et gernuns si peler!" 
"Par Deu," ço dist l'escut, "cist horn est enraget!  
Que fols fist li reis Hugue qui vus presta ostel!"

XXXVI
"Gabez, sire Bertram!" li emperere ad dit 
"Volenters," dist li quens," tut al vostre plaisir.
Treis escuz forz et roiz m'empruntez le matin,
Puis m'en irrai la fors en sum cel pin antif:
Lam les verrez ensemble par tel vertud ferir 
E voler cuntremunt; si m'escrïerai, si
Que en quatre liuees envirun le païs 
Ne remandrat en bois cerf ne daim a fuïr,
Nule bise salvage ne chevrol ne gupil." 
"Par Deu," ço dist l'escut, "mal gabement ad ci! 
Quant le savrat li reis, grains en ert et maris."   

XXXVII
"Gabez, sire Gerin!" dist l'emperere Carles. 
"Volenters," dist li quens. "Demain, veant les altres,
Un esped fort et roist m'aportez en la place; 
Que grant seit et pesant uns vilains i ait carges; 
La haunste de pomer, de fer i ait une alne; 
En sumet cele tur, sur cel piler de marbre,
Me culchez dous deners, que li uns seit sur l'altre;
Puis m'en istrai ensus d'une liuee large: 
Si me verrez lancer, si vus en prenez garde, 
Tresqu'al piet de la tur, l'un des deners abatre  
Si suef et serid, ja nes muvrat li altre;  
Puis serrai si legers et ignals et aates,  
Que m'en vendrai curant par mi l'us de la sale  
E reprendrai l'espet ainz qu'a tere s'abaiset"  
"Par Deu," зo dist l'escut, "cist gab valt .III. des altres: 
Vers mun seignur lu rei n'i ad gens de huntage."

XXXVIII
Quant li cunte unt gabet, si s'en sunt endormit
Li eschut ist de cambre, qui trestut ad oït,
Vint a l'us de la cambre u li reis Hugue gist;
Entreuvert l'ad troved, sin est venuz al lit 
L'emperere le vit, hastivement li dist 
"Di, va! que fiint Franceis et Karles al fer vis? 
Oistes les parler s'il remaindrunt a mi?" 
"Par Deu!" зo dist l'escut, "unc ne lur en suvint; 
Asez vus unt anut gabet et ascarnit."
Tuz les gas li cuntat, quancque il en oïd 
Quant l'entent li reis Hugue, grains en fud et mariz.
XXXIX
"Par ma fei," dist li reis, "Carles ad feit folie 
Quant il gaba de moi par si grant legerie:
Herberjai les ersair en mes cambres perines.
Si ne sunt aampli li gab cum il les distrent, 
Trancherai lur les testes od m'aspee furbie!" 
E mandet de ses humes en avant de cent mile.  
II lur ad cumandet qu'aient brunies vesties  
E capes afublez, ceint espees brunies; 
II entrent al palais et entur lui s'asistrent  
Karles vint del muster quant la messe fu dite,  
II et li duze per, les feres cumpainies; 
Devant vait l'emperere, car il est li plus riches, 
E portet en sa main un ramisel d'olive.  
Li reis Hugue le vit, de luinz le cuntraliet
"Carles, pur quei gabastes de moi et escarnistes? 
Ersair vus herberjai en mes cambres perines: 
Nel dusez ja penser par si grant legerie;  
S'or ne sunt aampli li gab que vus deïstes,  
Trancherai vus les testes od m'aspee furbie." 
Quant l'entent l'emperere, si se creinst de sa vie,  
E regardet Franceis, les feres compaignies:  
"Del vin et del claret fumes ersair tuz ivres; 
Jo quid que li reis out en sa cambre s'espie."  


XL
"Sire," dist Carlemaines, "ersair nus hebergastes;
Del vin et del claret asez nus en donastes; 
Si'st tel custume en France, a Paris et a Cartres, 
Quant Franceis sunt culchiez, que se giuent et gabent, 
E si dient ambure et saver et folage.
Or me lesez parler a mun ruiste barnage:  
Si vus en respondrai certes par guionage."  
"A fei," зo dist li reis, "trop i out grant huntage . . . 
Par ma fei," зo dist Hugue, "et par ma blanche barbe, 
Quant de mei partirez, ne gaberet mais altre!" 

XLI
Carlemaines s'en turnet, li .XII. per od lui, 
E vunt en un cunseil desuz un arc volsud 
"Seignurs," dist l'emperere, "mal nus est avenud
Del vin et del claret tant eumes beud, 
E desimes tel chose, que estre ne deust" 
E ad fait les reliques aporter devant lui;
A ureisuns se getent, s'unt lur culpes batud, 
E prïent Deu del cel et la sue vertud,
Del rei Hugun le Fort qu'il les garisset ui, 
Que encuntre lur est si forment irascud 
Atant es vus un angele que Deus i aparut, 
E vint a Carlemaine, si l’ad releved sus: 
"Carles, ne t'esmaer, зo te mandet Jhesus; 
Des gas qu'ersair desistes, grande folie fud : 
Ne gabez ja mes hume, te cumandet Christus. 
Va, si fas cumencer, ja nen i faldrat uns!" 
L'emperere l'entent leez et joiant fud. 

XLII

Carlemaines de France, il fud leved en pez 
E out dresce sa main, en croiz seigna sun chef,
E ad dit a Franceis: "Pas ne vus esmaez!
Devant lu rei Hugun, al palais en venez."

XLIII
"Sire," dist Carlemaines, "ne puis lesser nel die: 
Erseir nus herberjastes en vus cambres perines;
Del vin et del claret li asquanz furent ivres. 
Quant de nus vus turnastes, grant outrage feistes: 
En la cambre leisastes oveoc nus vostre espie.
Nus savun itel terre u custume est asise, 
Si vus l'eusez fait, i eust felunie. 
Nus les aamplirun, ne puet remaner mie:
Ki en avrez зoisit, cil comencerat primes." 
E dist Hugue le Fort—ne Tad mesзoisi mie—:
"Ci astat Oliver, qui dist si grant folie
Qu'en une sule nuit avreit cent feiz ma fllle. 
Fel seie en tutes curz si jo ne li delivre! 
Si ne li abandun, dune ne me pris jo mie;
Mais faille une feiz par sa recreantise, 
Trancherai lui la teste a m'aspee furbie:
II et li duze per sunt livred a martirie!" 
Carlemaines s'en rist, que en Deu s'en afied, 
E dist a l'altre mot "Ja mar Ten larrez quite!" 
Tute jur se deportent, giuent et esbanient;
Nule ren qu'il demandent ne lur atarge mie, 
Tresqu'il vint a la nuit, que tut est aserie. 
Li reis fait en sa cambre acunduire sa fille;  
Purtendue est trestute de pailles, de curtines.  
Ele out la earn tant blanche cume flur d'albespine.  
Oliver i entrat, si comenзat a rire. 
Quant le vit la pucele, mult est aspourie; 
Purquant si fud curteise, gente parole ad dite: 
"Sire, eissistes de France pur nus, femmes, ocire?" 
E respund Oliver. "Ne dutez, bele amie: 
Si crere me volez, tute en serrez garie."

XLIV
Oliver gist el lit lez la fille le rei;
Devers sei l'a turnet, si la beisat .III. feiz. 
Icele fud ben cointe, et il dist que curteis: 
"Dame, mult estes bele, s'estes fille de rei; 
Pureoc, si dis mun gab, ja mar vus en crendrez;
De vus mes volentez aamplir quier a veir!" 
"Sire," dist la pucele, "aiez merci de mei:
Jamés ne serrai lee se vus me huniset!"
"Bele," dist Oliver, "al vostre cumant seit,
Mais que de men cuvent m'aquitiez vers lu rei; 
“De vus ferai ma drue, ja ne quer altre aveir." 
Cele fud ben curteise, si l’en plevit sa fei.
Li quens ne li fist mes, la nuit, que .XXX. feiz. 
Al matin par sum l'albe i est venuz li reis
E apelat sa fille, si li dist en requeit:
Dites mei, bele fille, ad le vus fait .C. feiz?"
Icele li respunt "Oïl, bel sire reis!" 
Ne fait a demander s'irascud fu li reis:  
Vint errant al palais u Carles se seeit  
"Li primers est gariz. Encantere est, зo crei!  
Or voil saveir des altres si menзunge est u veir." 

XLV
Dolenz fud li reis Hugue del gab qu'est aampliz, 
E dist a Carlemaine: "Li primers est gariz, 
E voil saveir des altres s'il ferunt altresi."
"Cil recomencerat ki en avrez зoisit" 
Veez ici Willeme, filz le cunte Ameri: 
Or prenget la pelote ke en la cambre gist; 
Si issi ne la getet, cum il erseir le dist,
Trancherai lui la teste a mun brant acerin:
II et li duze pers sunt venuz a lur fia"

XLVI
Or veit li quens Guillames que li gas fud sur lui; 
Dune desfublet ses paus dunt li bevres fud bruns; 
Par les neiles de paile il les ad getet jus. 
Vint errant en la cambre u la pelote fud,
A une main la levet, si la trait par vertud,
Si la lessat aler, que trestut l'unt veud :
Mais de quarante teises ad del mur abatud!
Ne fu mie par force, mes par la Deu vertud, 
Pur amur Carlemaine chis i out acunduit.

XLVII

Dolenz fud li reis Hugue de sun palais ki fend.. 
Si ad dit a ses humes: "Ci ad mal gabement 
Par la fei que vus dei, nen est ne bel ne gent; 
Ces sunt ancanteur qui sunt entrez ceenz: 
Volent tenir ma tere et tuz mes casemenz.
Or voil saver des altres si ferunt ensement; 
Mais si un sul en fault, par Deu omnipotent, 
Demain les ferai pendre en sum cel pin al vent, 
A unes forz estaches: nen avrunt raement!" 

XLVIII
"Sire," dist Carlemaines, "volez en mes des gas?
Ki en avrez зoisit, cil recumencerat" 
E dist Hugue li Forz: "Veez ici Bernard, 
Filz le cunte Aimeri, ki de зo se vantat, 
Que icele grant ewe qui si brut a cel val, 
Qu'il la fereit eisir tute de sun canal, 
Entrer en la citet, curre de tutes parz,
Mei maïmes munter en mun plus halt palais, 
Que n'en purrai decendre tresqu'il cumanderat"

XLIX
Or set li quens Bernard lui estut cumencer, 
E dist a Carlemaine: "Damnedeu en prïez!" 
II vent curant a l'ewe, si ad les guez seignez: 
Deus i fist tel miracle, li glorïus del cel, 
Que tute la grant ewe fait isir de sun bied, 
Aspandre par les camps, que tuz le virent ben,  
Entrer en la citez et emplir les celers, 
La gent lu rei Hugun et moiller et guaer;  
En la plus halte tur li reis s'en fuid a ped 
Desur un pin antif est Carles al vis fer, 
II et li duze pers, le barun chevaler, 
Et pfient Dampnedeu que d'eauls ait grant pited. 

L
Desur un pin antif est li reis Carlemaines, 
II et li duze per et les gentes cumpaines; 
Oït lu rei Hugun sus en la tur deplaindre:
Sun tresor li durat, sil cundurat en France
E devendrat ses homes, de lui tendrat sun regne.
Quant l'entend l'emperere, pitet en a mult grande  —
Envers humilitet se deit eom ben enfraindre—
E prïet a Jhesu que cele ewe remaignet .
Deus i fist grant vertut pur amur Carlemaigne:
L'eve ist de la citet, si s'en vait par les plaines,
Rentret en sun canal, les rives en sunt pleines. 
Des or put ben li reis jus de la tur decendre, 
E vent a Carlemaine desuz l'umbre d'une ente: 
"A feiz, dreiz emperere, jo sai ke Deus vus aime;
Tis horn voil devenir, de tei tendrai mun regne;
Mun tresor te durrai, si l'amenrai en France." 
Volez en mes des gas, sire?" dist Carlemaine.
E dist Hugue li Forz: "Ne de ceste semaine!
Si tuz sunt aampli, ja n'ert jur ke nem plaigne!" 

LI

"Sire," dist Carlemaines al rei Hugun le Fort,
"Ore estes vus mis heoms, veant trestuz les voz; 
Hui devums faire feste, barnage et grant deport, 
E porterum ensemble les corunes a or.
Pur la vostre amistet prest sui la meie en port" 
"E jo, sire, la meie," dist Hugue, "al vostre los: 
Ferum processiun la dedenz cel enclos." 
Karlemaines portat la grant corone a or, 
Li reis Hugue la sue, plus basement un poi:
Karlemaines fud graindre de plein ped et .III. pouz.  
Franceis les esgarderent, n'i out un n'en parolt 
"Ma dame la reïne folie dist et tord; 
Mult par est Karles ber pur demener esforz: 
Ja ne vendrum en terre nostre ne seit li los." 

LII
Karles portet corune dedenz Costentinoble, 
Li reis Hugue la sue plus bassement uncore.
E Franceis les esgardent, li plusur en parolent 
"Ma dame la reïne, ele dist mult que fole,
Qu'ele preisat barnet si ben cume le nostre!" 
Si funt processiun la dedenz cel encloistre; 
La femme lu rei Hugue, ke sa corune en portet,
Par la main tent sa fille, ke ad la crine bloie; 
Hu que veit Oliver, volenters i parolet, 
Fait lui contenant gent e amiste li portet 
Volenters le baisast, mais pur sun pere n'oset 
II entrent al muster, cum issent de l'encloistre. 
L'arcevesque Turpin, ki maistre fud des ordres, 
II lur cantat la messe, et li barnet i ofret;
Puis venent al palais demeinant grant baldorie. 

LIII
Franceis sunt al palais, tuz fud prest li digners;
Les tables sunt drecees, et sunt alez manger. 
Nule ren qu'il demandent ne lur fud demured
Asez unt veneisun de cerf et de sengler,
E unt grues et gantes et pouns enpevrez; 
A espandant lur portent le vin et le claret, 
E cantent et vïelent et rotent cil geugler.
Li reis Hugue li Forz ad Carlun apeled 
"Trestuz mes granz tresor vus seit abandunez: 
Tant en prengent Franceis cum en voldrunt porter!" 
E dist li emperere: "Tut зo lasset ester! 
Ja n'en prendrunt del vostre un dener muneed 
Ja unt il tant del mon qu'il nel pцent porter!
Le cunget nus dunet, nus en cuvent aler!" 
E dist Hugue li Forz: "Jo nel vus os veer." —
Les mulz e les sumers lur tint l'em as degrez—. 
E dist li emperere: "Si cum vus cumandez." 
Vunt sei entremaiser, a Deu sunt cumandez.


LIV
Quant Franceis unt manget, des ore s'en irrunt
Les mulz et les sumers lur tint om as peruns;
Si sunt muntez Franceis qui a joie s'en vunt 
La fille lu rei Hugue i curt tut a bandun
La u veit Oliver, sil prent par sun gerun :
"A vus ai jo turnet m'amistet et m'amur; 
Que m'en portez en France, si m'en irrai od vus!" 
"Bele," dist Oliver, "m'amur vus abandun:
Jo m'en irrai en France od mun seignur Carlun." 

LV
Mult fu lied et joius Carlemaines li ber,
Ki tel rei ad cunquis sanz bataille campel.
Que vus en ai jo mes lunc plait a acunter? 
II passent les païs, les estrange regnez,
Venuz sunt a Paris, a la bone citet,
E vunt a Saint Denis, al muster sunt entrez;
Karlemaines se culcet a oreisuns, li ber. 
Quant il ad Deu preiet, si s'en est relevet;
Le clou et la corune si ad mis sur l’auter,
E les altres reliques depart par sun regnet .
Iloec fud la reïne, al pied li est caiee: 
Sun mautalent li ad li reis tut perdunet,
Pur l'amur del sepulcre que il ad auret.
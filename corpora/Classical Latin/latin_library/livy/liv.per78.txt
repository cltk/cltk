Periocha LXXVIII
		 

		 
		 
	 
	
 

 TITI LIVI AB URBE CONDITA LIBER LXXVIII PERIOCHA
 

 

 
Mithridates Asiam occupauit, Q. Oppium procos., item Aquilium legatum in
uincula coniecit, iussuque eius, quidquid ciuium R. in Asia fuit uno die
trucidatum est. Vrbem Rhodum, quae sola in fide populi R. manserat,
oppugnauit et aliquot proeliis naualibus uictus recessit.
 

 
Archelaus, praefectus regis, in Graeciam cum exercitu uenit, Athenas
occupauit.
 

 
Praeterea trepidationem urbium insularumque, filiis ad Mithridaten, aliis
ad populum R. ciuitates suas trahentibus, continet.
 
	 
		 Livy 
		 The Latin Library 
		 The Classics Page
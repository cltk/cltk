Periocha CXXXII
		 

		 
		 
	 
	
 

 TITI LIVI AB URBE CONDITA LIBER CXXXII PERIOCHA
 

 

 
Caesar in Illyrico Dalmatas domuit.
 

 
Cum M. Antonius ob amorem Cleopatrae, ex qua duos filios habebat,
Philadelphum et Alexandrum, neque in urbem uenire uellet neque finito
IIIuiratus tempore imperium deponere bellumque moliretur quod urbi et
Italiae inferret, ingentibus tam naualibus quam terrestribus copiis ob hoc
contractis remissoque Octauiae, sorori Caesaris, repudio, Caesar in Epirum
cum exercitu traiecit. Pugnae deinde naualis et proelia equestria secunda
Caesaris referuntur.
 
	 
		 Livy 
		 The Latin Library 
		 The Classics Page
Periocha XCIV
		 

		 
		 
	 
	
 

 TITI LIVI AB URBE CONDITA LIBER XCIV PERIOCHA
 

 

 
L. Licinius Lucullus cos. aduersus Mithridaten equestribus proeliis
feliciter pugnauit et aliquot expeditiones prosperas fecit poscentesque
pugnam milites a seditione inhibuit.
 

 
Deiotarus, Gallograeciae tetrarches, praefectos Mithridatis bellum in
Phrygia mouentes cecidit.
 

 
Praeterea res a Cn. Pompeio in Hispania contra Sertorium prospere gestas
continet.
 
	 
		 Livy 
		 The Latin Library 
		 The Classics Page
Periocha XC
		 

		 
		 
	 
	
 

 TITI LIVI AB URBE CONDITA LIBER XC PERIOCHA
 

 

 
Sylla decessit honosque ei a senatu habitus est, ut in campo Martio
sepeliretur.
 

 
M. Lepidus cum acta Syllae temptaret rescindere, bellum excitauit. A Q.
Catulo collega Italia pulsus et in Sardinia frustra bellum molitus periit.
 

 
M. Brutus, qui Cisalpinam Galliam obtinebat, a Cn. Pompeio occisus est.
 

 
Q. Sertorius proscriptus in ulteriore Hispania ingens bellum excitauit.
 

 
L. Manlius procos. et M. Domitius legatus ab Hirtuleio quaestore proelio
uicti sunt.
 

 
Praeterea res a P. Seruilio procos. aduersus Cilicas gestas continet.
 
	 
		 Livy 
		 The Latin Library 
		 The Classics Page
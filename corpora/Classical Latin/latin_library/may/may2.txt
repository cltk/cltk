May: Liber II
		 

		 
		 
	 
	
 

 SUPPLEMENTUM PHARSALIAE AUCTORE THOM&Acirc; MAIO 
LIBER SECUNDUS 

 

 
Splendida Pellaeam celebrant jam festa per urbem, 
Et ducis Ausonii laudes ad sidera tollunt, 
Servati cives, (dum passim altaria fumant) 
Votaque D&icirc;s solvunt. Nescis, gens impia, nescis, 
Cui causae hanc debes veniam, patriaeque salutem.    5 
Non hanc semideive canes, aut barbara praestant 
Numina, queis ritu persolvis vota profano; 
Nec ducis inflectunt animum fulgentia tecta, 
Non veterum monimenta ducum, non templa Deorum, 
Nec Macet&ucirc;m cineres regis, quos Caesar adorat    10 
Plus aris templisque tuis: sed inania sacra, 
Infirmosque Deos, facie Cleopatra potente 
Protegit, et stupro redimit Memphitica sceptra. 
Nec visum est aequum Colestibus, ut meliori 
Deberent causae tam turpia regna salutem.    15 
Jamque sui Pharias regnans Cleopatra per urbes 
Auctorem fati regali splendida cultu 
Excipit, et magno celebrat conviva luxu. 
Atria fulgebant tali laqueata paratu, 
Qualem magna solent, sed jam ruitura, studere    20 
Regna, quibus veteres, quas longa potentia fecit, 
Ostentatur opes, vitiis alimenta futuris. 
Sed non divitiae, non auro fulva supellex, 
Gemmative tori passim, pictive tapetes, 
Caesareos pascunt oculos, nec talia curat,    25 
Dum prope sidereo cunctis splendoribus ore 
Praeradiat, vultuque movet Cleopatra superbo. 
Hanc videt, huic oculis et pectore totus inhaeret; 
Quoque magis cernit, magis ardet. Caetera, visu 
Splendida quae primo, sordent objecta secundo:    30 
Femineus decor augetur, crescitque revisus. 
Purpureas stupet ille comas, et candida colla, 
Queis gemmis lux major inest. Abscondere formam 
Divitiae eximiam, non exornare, videntur; 
Quamvis non desunt Erythraeo e litore gemmae,    35 
Non spolia Eoi Gangis, non quidquid in undis 
Volvitur Assyriis, aut dives mittit Hydaspes; 
Non Arabum ex petris viridi splendore smaragdus, 
Nec lapis auratus, quem dat Mareotica tellus. 
Sidereis adamas radiis hebetatur ocelli,    40 
Quoque minus lucet, formae magis auget honorem. 
Sapphirum pulchro pendentem pectore vincunt 
Corula venarum violaria; labra rubinus 
Non rosea aequaret, nisi primo victa fuisset, 
Et pudor augeret, quem dat Natura ruborem.    45 
Ausonius ductor, jamdudum saucius, ignem 
Concipit inde novum, nimioque accenditur aestu; 
Nec placidam celare studet, sed pascere, flammam. 
"Quaenam," inquit, "nostris obstare potentia votis, 
"Aut quae fama, potest? quid sic durissima virtus    50 
"Oppugnata ageret? facies absolveret ista 
"Judice raptorem colo: nam talia quondam 
"Stupra Deis summis celebres tribu&ecirc;re po&euml;tae, 
"Aethere qui toties posu&ecirc;re Tonantis amicas, 
"Et form&acirc; eximias fec&ecirc;re hero&iuml;das astra.    55 
"Temporibus si visa illis Cleopatra fuisset, 
"Non coma Niliacae Berenices aurea colo 
"Fulsisset, pulchrae nec Pleiades astra fuissent; 
"Non stupri pretium radiantia plaustra tulisset 
"Callisto, aut Bacchi conjux formosa coronam,    60 
"Donec partem aliquam Cleopatrae stella sereni 
"Nobilitare poli certam dignata fuisset. 
"Jupiter exemplum mihi sit, quem saepe co&euml;git 
"Saevus Amor magno furtim descendere colo: 
"Vel potius nostra absolvant delicta Tonantem,    65 
"Caesareumque Jovi veniam det nomen amoris." 
Ne, Caesar, tua vota time; non pervigil ista 
Hesperidum serpens fulgentia poma tuetur; 
Nec nimio forma est haec custodita pudore. 
Sed puerilis Amor, vanique Cupidinis ignes,    70 
Pectora qui stimulare solent innoxia vulgi, 
Pastoresque rudes urunt, rurisque puellas, 
Non tibi rem peragunt, Caesar; nec causa domare 
Vulgaris potuit reginae corda superbae; 
Formosamve tuis Cleopatram amplexibus offert    75 
Dulcis amor Veneris: sed regni insana cupido, 
Majestas, nimiisque optata potentia votis. 
Hic amor affectus alios Ptolema&iuml;dis omnes 
Pectore sustulerat: penitus si nullus inesset 
Venarum calor, aut artus depasceret ignis,    80 
Lascivos tamen amplexus in Caesaris &icirc;sset 
Frigida; et ambitio solvisset tanta pudorem. 
Quae te causa fidem, Caesar, violare co&euml;git, 
Visceraque in patriae sceleratos impulit enses, 
Emathios Latio perfundens sanguine campos,    85 
Illa pudicitiam reginae in pectore vicit, 
Prostituitque tibi. Nec quisquam Caesaris altos 
Suspiciat posthac animos, cum spiritus idem 
Femineum impellit pectus: qu&acirc; Caesar, e&acirc;dem 
Ambitione nocens facta est Cleopatra; fidelis    90 
Nec manet hic civis, nec conjux illa pudica. 
Ne tamen illicito Caesar videatur amori, 
Non patriae vicisse suae, (nam Aegyptia tellus, 
Victa licet, nondum Latia est provincia facta, 
Sed sceptro subjecta manet) veritusque rebellem    95 
Niliacum subito populum, si regna teneret 
Femina, dum stirpis Lagaeae mascula proles 
Vivit adhuc, puerum Ptolemaeum lustra videntem 
Vix bina, Arsino&euml;s, quam duxerat ante, sororis 
Conjugio avulsum, Cleopatrae jungit; et illum,    100 
Immaturum annis, Phario diademate cingit. 
Hunc vocat Aegyptus regem, Cleopatra maritum; 
Defunctique locum fratris supplere videtur 
Conjugio et regno. Quid, praeter nomina vana 
Conjugii regnique, puer miserando, tenebis?    105 
Quid, praeter titulos, thalamum dum Caesar adulter 
Possidet, et regnum conjux Cleopatra gubernat? 
Nec rivalis adhuc fieri, puerilibus annis, 
Caesareive potes thalami, regnive sororis. 
Sed tener&acirc; poteris felix aetate videri,    110 
Qu&acirc; non incesti cognosces gaudia lecti, 
Obsconoque carens fructu, nox&acirc;que carebis. 
Conjugium innocuum magis hoc est, quo minus aptum; 
Conjugis, incesti sine crimine, nomen habebis, 
Et sine curarum retinebis pondere regnum.    115 
Humenti nox atra polos involverat umbr&acirc;, 
Inque vicem Phobi redeuntia sidera coli 
Ornarant varie faciem, cum captus amore 
Illicito ductor Latius, vinoque solutus, 
Dulcibus indulget votis, tandemque cupito    120 
Reginae fruitur thalamo, pulcherrima lecti 
Gaudia degustans: tantum suadere potestas, 
Donaque, et illustris gestarum gloria rerum, 
Femineae poterant menti. Nec crimen inesse 
Concubitu nimium tali, Cleopatra, putabunt,    125 
Qui Ptolemaeorum thalamos, consuetaque jura 
Incestae nov&ecirc;re dom&ucirc;s, fratemque sorori 
Conjugio junctum, sacrae sub nomine taedae 
Majus adulterio delictum. Turpius &icirc;sset 
(Quis credat?) justi ad thalamos Cleopatri mariti;    130 
Utque minus lecto peccaret, adultera facta est. 
Pona tamen sequitur; furtivi pignus amoris, 
Caesario infelix, fatus generatus iniquis, 
Caesaris Augusti cadet olim victima ferro, 
Caesareos tristans cognat&acirc; caede penates.    135 
Tempora dum Phario ductor dependit amori 
Ausonius, Libycis iterum fragmenta ruinae 
Thessalicae terris co&euml;unt, quae magnus agebat 
Scipio dux belli: cum quo (jam Caesaris hostis, 
Quamvis ille truces toties sub Caesare Gallos    140 
Stravisset) fortis stabat Labienus in armis. 
H&icirc;c sanctus Cato, privat&acirc; non concitus ir&acirc;, 
Sed patriae imperium et communia signa secutus, 
Militat; injustis h&icirc;c stat Petreius in armis, 
Oblitus fidei, terris quem Caesar Iberis    145 
Don&acirc;sset vit&acirc;; et Varus, cui cesserat omnis 
Africa, Romanis quae tum sub fascibus esset, 
Quam ditione potens olim Carthago tenebat. 
Delectas Libyae turmas et Punica secum 
Agmina ducebat Varus, fallacia corda;    150 
Membra leves: rubris induti vestibus ibant, 
Ut fusum in bello hac celarent arte cruorem. 
Sub Varo populos sitientibus arida venis 
Cyrene Barceque suos ad prolia mittunt, 
Quaeque Afris Siculos permiscuit Aea colonos.    155 
Tabraca bellantes Tyrio de sanguine turmas 
Mittit; et antiqu&acirc; Phonicum stirpe creatos 
Dat populos Libycis dilectus regibus Hippo; 
Atque Utica, et tanto Thapsus post inclyta bello. 
Advenit his Libyco regum Juba maximus orbe,    160 
Qui jam Caesare&acirc; laetum de clade triumphum 
Duxerat; infelix cecidit cum Curio faude 
Deceptus. Domino imperium non latius ulli 
Contigit. Occiduo de cardine termine Atlas: 
Parte ali&acirc; Thera, et confinis Syrtibus Hammon.    165 
Undique diversae gentes, populique remoti, 
Conveniunt ad signa Jubae. Fulgentia signa 
Medorum antiqu&acirc; Mauri de stirpe tulerunt: 
Atque inopes, qui cum mundo commercia solis 
Naufragiis Nasamones habent: Garamantes, iniquo    170 
Sub colo positi, steriles qui semper arenas, 
Squalidaque arva tenent solis fecunda venenis. 
Cumque his Marmaridae medicas eg&ecirc;re catervas, 
Serpent&ucirc;m morsus cantu curare parati. 
Audaces Numidae, et frenorum nescia turba,    175 
Massyli, levibus n&ocirc;runt qui flectere virgis 
Ora forcis equi; gregibusque assueta ferarum 
Gens Gaetula viros mittit, qui comminus iras 
Indomitorum ausi sunt irritare leonum. 
Autololesque vagi, pedibus qui vincere cursum    180 
Venatoris equi celerem, cervique fugacis, 
Assueti; atque Mibae vicino sole perusti, 
Qui ferrum infamant, scelerataque tela venenis; 
Et, membra hirsut&acirc; capri qui pelle tegentur, 
Cinyphii ven&ecirc;re Macae; fortisque juventus,    185 
Quam Vaga, quamque Uzzita dabat, quam regia Zama 
Nutrivit, vexilla Jubae comitantur euntis. 
Scipiadae Latiisque aquilis haec agmina jungit 
Rex Juba; jamque auctis intendunt viribus omnem 
(Cum primum Zephyro putris se gleba resolvet)    190 
In Latium belli casum transferre futuri. 
Sed celer in cunctis, semperque inferre su&euml;tus, 
Nunquam bella pati Caesar, mox irrita fecit 
Haec decreta dudum; bellumque huc attulit omne. 
Heu! nimium cito Marmaricis cernetis in oris,    195 
Quem vos Hesperi&acirc; statuistis quaerere terr&acirc;. 
Dulcibus interea illecebris, luxuque Canopi, 
Captus, et afflatus fallente cupidine Caesar, 
Lascivas ducit, Veneris sub numine, noctes, 
Oblitus Libyae tantas coalescere vires,    200 
Fortunamque suam, et surgentia regna morantes. 
Talibus illecebris, et molli fractus amore, 
Formosae Ochalidos reginae dicitur olim 
Maximus Alcides: humeros non fulva leonis 
Terga Cleonaei velant, nodosave fortem    205 
Clava armat dextram; domitores mille laborum 
Desidi&acirc; incipiunt duri torpere lacerti. 
Nec jam vindicibus pacati viribus orbis 
Terrentur reges: sed plus Junonis iniquae 
Spes saevas facie formos&acirc; femina juvit,    210 
Quam poterant ferratae acies, aut omnia terrae, 
A&euml;ris, Oceanique, et Ditis monstra profundi. 
Sed longo Fortuna ducem torpere veterno 
Non patitur tantum, medio nec Caesaris acta 
Deficere in cursu; sive accelerare ruinam    215 
Romanam cupit inconstans, exosa potentem 
Jam populum, et vires nimias, quas fecerat ipsa; 
Sive Deam puduit, leges venerandaque jura 
Caesaris ignave solum debere salutem 
Desidiae, et potius statuisset perdere Marte,    220 
Quam sic servare; ut bellum, quod struxerat olim, 
Destrueret rursum imperii fastigia tanti: 
Nec plus res Latias facie Cleopatra nocente, 
Quam gladii ultores, et Thessala castra, juvaret. 
Non tamen a Phariis primo civilia bella    225 
Deliciis trax&ecirc;re ducem, tantumve soporem 
Excuss&ecirc;re tubae Latiae. Rex debilis illum, 
Et cito casurus, Pharances, excitat, ut non 
Ipse ruat solus: sed secum nobilioris 
Fata trahat populi. Sic, cum leo magnus apertis    230 
Dormivit campis, passim formidine null&acirc; 
Illaesi carps&ecirc;re greges sua pabula; parvus 
Forte culex stimulis audacibus ora leonis 
Cum pupugit, somno excusso, fera nobilis ir&acirc; 
Infredens magn&acirc;, postquam protriverit hostem    235 
Exiguum, nondum vindictam nactus, in omnem 
Prosiluit campum, grassataque sanguine multo 
Stravit equos, stravit tauros; armentaque tota 
Exigui culicis temeraria facta luereunt. 
Munere Pompeii, Pharnaces impius olim    240 
Cimmerium (pretium sceleris) diadema recepit. 
Natus erat magno Ponti Mithridate, potentis 
Qui, populis Asiae quondam Graiisque subactis, 
Aemula Romanis per terras arma gerebat. 
Qui victus tandem, et Pompeii viribus omni    245 
Exutus regno, nati impietate nefandi 
Proditus est; ceciditque minor sic gloria Magno. 
Pharnacem, nimi&acirc; nunc ambitione tumentem, 
Cum paribus dudum signis concurrere signa, 
Romanasque acies, et tantae robora gentis,    250 
In se civili novit conversa furore, 
Quaerendi regnum pepulit spes vana paternum. 
Quem fallax primo juvit Fortuna, futuris 
Deceptura malis; urbisque ad monia magnae, 
Quam debellati Mithridatis struxerat olim    255 
Pompeius monimentum ingens, devicit iniquis 
Te, Domiti infleix, fatis; ad nota tulerunt 
Monia barbarici Romana piacula Manes. 
Lucida jam novies rep&acirc;rat cornua Phobe, 
Ex quo Niliacas devenit Caesar in oras;    260 
Reginaeque tument vitiati pondera ventris. 
Quam verbis abiens solatur Caesar amicis: 
"O fortunarum rectrix, Cleopatra, mearum, 
"Caesaris et fatum, qui caetera fata gubernat! 
"Me nunc bella vocant. Crudelis amantibus, arma,    265 
"Crudelisque sibi, Pharnaces impia movit; 
"Excitioque suo nostrum interrumpit amorem. 
"Ti cohibe lacrymas; devictus sentiet hostis 
"Caesaris armati gemitus; et clade suorum 
"Agnoscet, quant&acirc; Cleopatrae amplexibus ir&acirc;    270 
"Divellor. Sed non nostris concurrere turmis 
"Debilis audebit Pharnaces: arma relinquet, 
"Quae temere sumsit, subito; nomenque fugabit 
"Caesaris invalidas acies. Avellor amore; 
"Non ad bella vocor: citius victoria cedet    275 
"Nunc, quam pugna mihi; facilis venit, ecce, triumphus. 
"Verum, ut te caream, nec erit victoria laeta, 
"Nec laurus jucunda mihi: non ipsa, triumpho 
"Quae comes est, tantum pensabit gloria damnum. 
"A te discedam tristis, pulcherrima rerum,    280 
"A te, quae fusca Aegypti lucentibus arva 
"Irradias oculis, et splendidiora Deorum 
"Tramite colesti, cui lactea nomina Graeci 
"Antiqui tribu&ecirc;re, facis; sine qu&acirc; mihi tellus 
"Nulla placet, triste exsilium Roma ipsa videtur.    285 
"Sed nos hinc majora vocant certamina; nondum 
"Attigit optati Caesar fastigia regni. 
"Quantos debet adhuc nobis Fortuna triumphos! 
"Quantaque civilis, quod restat, praemia belli 
"Te, Cleopatra, manent! formam hanc venerabitur orbis    290 
"Sideram. Australi populi qui litore degunt, 
"Et nunquam Oceano fulgentia plaustra Bo&ouml;tae 
"Mersa vident; et quae Septem subjecta Trioni 
"Gens jacet, in cujus nunquam regione Canopus 
"Cernitur, hoc tantum colo contenta vagari,    295 
"Nomen adorabunt Cleopatrae: litore gentes 
"Occiduo, et quae surgentem videt India solem, 
"Cum Nilo Tybris tibi serviet; et tua regna 
"Defendent aquilae nostrae, Romanaque signa; 
"Dum reges inter famulos Cleopatra superbos,    300 
"Et sceptris subjecta suis nova sceptra, videbit. 
"Talia nam (si nota satis mihi Numina) spondet 
"Hoc bellum, regina, tibi. Nunc fata sequenda, 
"Et cito, quo ducunt: uteri per cara tumentis 
"Pignora, civilis belli post fata revertar."    305 
At blandis Cleopatra dolis instructa, venustas 
Cui nivae frontis tanta est, ut luctus et ipsae 
Vel lacrymae deceant, lacrymis sic infit obortis: 
"Non tanti facio, Caesar, mea vota precesque, 
"Ut decreta ducis tanti mutare valerent,    310 
"A quibus humani generis fortuna per orbem 
"Pendet; queis stellae, queis Numina cuncta vacabunt. 
"Audax relligio nimium, pietasque superba 
"Censetur, quae magna optat mutare Deorum 
"Consilia. Ah! potius flammae votisque resistam    315 
"Ipsa meis, dulcemque sibi Cleopatra negabit 
"Caesaris adspectum, quam tanta negotia, totque 
"Bellorum laurus tardabit nostra voluptas. 
"Sed tamen ignoscas, paulum si, Caesar, amori 
"Indulget Cleopatra suo, si vivere tecum    320 
"Exoptat, si castra sequi victricia. Non pax 
"Tutior ulla mihi, quam classiaca Caesaris essent. 
"Quo propius bellum sub te ductore secuta, 
"Hoc magis a belli fuero terrore remota. 
"Sed jam jussa sequar; Phariisque videbor in oris    325 
"Tutela secura tua; magnique putabo 
"Cauesaris Occiduis Alcidae a Gadibus usque 
"Eoum Gangem victricem extendere dextram, 
"A Thulis ad populos Austri. Tam dissita mundo 
"Litora nulla jacent, ut jam divortia longa    330 
"Inter nos faciant, si sit tam Caesar amando, 
"Quam vincendo, celer." Lacrymas tum sponte cadentes 
Combibit ore avido Caesar; repetitaque jungit 
Oscula. Niliacis tandem digressus ab oris, 
Tendit in Armeniam Libycis velocior Austris,    335 
Pharancem exquirens: altae hunc prope monia Zelae 
Invenit, et solo conspectu fundit inertem. 
Tam cito devictus, pugnae non ulla reliquit, 
Sed tantum monimenta fugae; nec fama loquetur 
Pharancis de bello aliud, quam, tempore Caesar    340 
Quod venit, viditque hostes, et vicit eodem. 
Heu! quantum famae Magni fuga detrahit illa 
Pharnacis timidi, dum Caesariana juventus 
Mollitiem cernit gentis! non digna triumpho, 
Nec titulis tantis, jam Pontica regna subacta    345 
Armeniosque putant victos. Non destruit illo 
In bello Caesar tantum diademata regis, 
Sed Magni decus; exsultans cum talia fatur: 
"O felix Pompei! cui nomina tanta subactae 
"Degeneres istae gentes, laurosque, dederunt,    350 
"Quando ego, pugances Gallos fortesque Sicambros 
"Vicendo, nullum videor meruisse triumphum. 
"Fatum bella tibi si Transalpina dedisset, 
"Nostrarum forsan n&ocirc;sses discrimina laudum: 
"Non haec omnino civilia bella fuissent."    355 
Sed majora vocant illinc discrimina belli 
Victrices aquilas. Libycis consedit in arvis 
Scipio, Romanis cinctus legionibus, hostis 
Securus nimium, gelidi cum jam Capricorni 
Terga premens, horas contraxerat inde diurnas    360 
Phobus; et acris hiems cursum fren&acirc;rat aquarum, 
Nudaque vestierat niveis nemora alta pruinis, 
Sed praeceps Caesar, quem nunquam in bella ruentem 
Tempestas tristesve hiemes potu&ecirc;re morari, 
Ter jam Romule&acirc; factus dictator in urbe,    365 
Vela dedit ventis, paulumque moratus in oris 
Sicaniis, iterum Lilybaeo a litore solvit; 
Et praetervehitur magnae Carthaginis arces 
Semirutas; Clupeamque videns, male litora nota 
Damnat, ubi infelix perituris Curio turmis    370 
Appulit: infaustas oras, Uticamque relinquit, 
(Quam Cato, tum, legum vindex justissimus, armis 
Praesidoqie tenet, nomen qui sumet ab urbe, 
Aeternamque urbi reddet per saecula famam): 
Inde Adrumetum tendens, ubi Scipio, belli    375 
Ingentis ductor, Romanis stabat in armis.
 
 

 
 
 
	 Thomas May 
	 Neo-Latin 
	 The Latin Library 
	 The Classics Page
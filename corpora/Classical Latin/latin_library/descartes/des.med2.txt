Descartes: Meditatio II
		 

		 
		 
	 
	
 

 De natura mentis humanae: quod ipsa sit notior qu&agrave;m corpus
 

 

 
 1. In tantas dubitationes hestern&acirc; meditatione conjectus
sum, ut nequeam ampli&ugrave;s earum oblivisci, nec videam tamen qu&acirc;
ratione solvendae sint; sed, tanquam in profundum gurgitem ex improviso
delapsus, ita turbatus sum, ut nec possim in imo pedem figere, nec enatare
ad summum. Enitar tamen &amp; tentabo rursus eandem viam quam heri fueram
ingressus, removendo scilicet illud omne quod vel minimum dubitationis admittit,
nihilo secius qu&agrave;m si omnino falsum esse comperissem; pergamque porro
donec aliquid certi, vel, si nihil aliud, saltem hoc ipsum pro certo, nihil
esse certi, cognoscam. Nihil nisi punctum petebat Archimedes, quod esset
firmum &amp; immobile, ut integram terram loco dimoveret; magna quoque speranda
sunt, si vel minimum quid invenero quod certum sit &amp; inconcussum. 

 

 
 2. Suppono igitur omnia quae video falsa esse; credo nihil unquam
extitisse eorum quae mendax memoria repraesentat; nullos plane habeo sensus;
corpus, figura, extensio, motus, locusque sunt chimerae. Quid igitur erit
verum? Fortassis hoc unum, nihil esse certi. 
 

 
 3. Sed unde scio nihil esse diversum ab iis omnibus quae jam jam
recensui, de quo ne minima quidem occasio sit dubitandi? Nunquid est aliquis
Deus, vel quocunque nomine illum vocem, qui mihi has ipsas cogitationes
immittit? Quare ver&ograve; hoc putem, c&ugrave;m forsan ipsemet illarum
author esse possim? Nunquid ergo saltem ego aliquid sum? Sed jam negavi
me habere ullos sensus, &amp; ullum corpus. Haereo tamen; nam quid [25]
inde? Sumne ita corpori sensibusque alligatus, ut sine illis esse non possim?
Sed mihi persuasi nihil plane esse in mundo, nullum coelum, nullam terram,
nullas mentes, nulla corpora; nonne igitur etiam me non esse? Imo certe
ego eram, si quid mihi persuasi. Sed est deceptor nescio quis, summe potens,
summe callidus, qui de industri&acirc; me semper fallit. Haud dubie igitur
ego etiam sum, si me fallit; &amp; fallat quantum potest, nunquam tamen
efficiet, ut nihil sim quamdiu me aliquid esse cogitabo. Adeo ut, omnibus
satis superque pensitatis, denique statuendum sit hoc pronuntiatum, Ego
sum, ego existo, quoties a me profertur, vel mente concipitur, necessario
esse verum. 
 

 
 4. Nondum ver&ograve; satis intelligo, quisnam sim ego ille, qui
jam necessario sum; deincepsque cavendum est ne forte quid aliud imprudenter
assumam in locum me&icirc;, sicque aberrem etiam in e&acirc; cognitione,
quam omnium certissimam evidentissimamque esse contendo. Quare jam denuo
meditabor quidnam me olim esse crediderim, priusquam in has cogitationes
incidissem; ex quo deinde subducam quidquid allatis rationibus vel minimum
potuit infirmari, ut ita tandem praecise remaneat illud tant&ugrave;m quod
certum est &amp; inconcussum. 
 

 
 5. Quidnam igitur antehac me esse putavi? Hominem scilicet. Sed
quid est homo? Dicamne animal rationale? Non, quia postea quaerendum foret
quidnam animal sit, &amp; quid rationale, atque ita ex un&acirc; quaestione
in plures difficilioresque delaberer; nec jam mihi tantum otii est, ut illo
velim inter istiusmodi subtilitates abuti. Sed h&icirc;c potius attendam,
quid sponte [26] &amp; natur&acirc; duce cogitationi meae antehac occurrebat,
quoties quid essem considerabam. Nempe occurrebat primo, me habere vultum,
manus, brachia, totamque hanc membrorum machinam, qualis etiam in cadavere
cernitur, &amp; quam corporis nomine designabam. Occurrebat practerea me
nutriri, incedere, sentire, &amp; cogitare: quas quidem actiones ad animam
referebam. Sed quid esset haec anima, vel non advertebam, vel exiguum nescio
quid imaginabar, instar venti, vel ignis, vel aetheris, quod crassioribus
me&icirc; partibus esset infusum. De corpore ver&ograve; ne dubitabam quidem,
sed distincte me nosse arbitrabar ejus naturam, quam si forte, qualem mente
concipiebam, describere tentassem, sic explicuissem: per corpus intelligo
illud omne quod aptum est figur&acirc; aliqu&acirc; terminari, loco circumscribi,
spatium sic replere, ut ex eo aliud omne corpus excludat; tactu, visu, auditu,
gustu, vel odoratu percipi, necnon moveri pluribus modis, non quidem a seipso,
sed ab alio quopiam a quo tangatur: namque habere vim seipsum movendi, item
sentiendi, vel cogitandi, nullo pacto ad naturam corporis pertinere judicabam;
quinimo mirabar potius tales facultates in quibusdam corporibus reperiri. 

 

 
 6. Quid autem nunc, ubi suppono deceptorem aliquem potentissimum,
&amp;, si fas est dicere, malignum, dat&acirc; oper&acirc; in omnibus, quantum
potuit, me delusisse? Possumne affirmare me habere vel minimum quid ex iis
omnibus, quae jam dixi ad naturam corporis perti[27]nere? Attendo, cogito,
revolvo, nihil occurrit; fatigor eadem frustr&agrave; repetere. Quid ver&ograve;
ex iis quae animae tribuebam? Nutriri vel incedere? Quandoquidem jam corpus
non habeo, haec quoque nihil sunt nisi figmenta. Sentire? Nempe etiam hoc
non fit sine corpore, &amp; permulta sentire visus sum in somnis quae deinde
animadverti me non sensisse. Cogitare? H&icirc;c invenio: cogitatio est;
hacc sola a me divelli nequit. Ego sum, ego existo; certum est. Quandiu
autem? Nempe quandiu cogito; nam forte etiam fieri posset, si cessarem ab
omni cogitatione, ut illico totus esse desinerem. Nihil nunc admitto nisi
quod necessario sit verum; sum igitur praecise tant&ugrave;m res cogitans,
id est, mens, sive animus, sive intellectus, sive ratio, voces mihi pri&ugrave;s
significationis ignotae. Sum autem res vera, &amp; vere existens; sed qualis
res? Dixi, cogitans. 
 

 
 7. Quid praeterea? Imaginabor: non sum compages illa membrorum,
quae corpus humanum appellatur; non sum etiam tenuis aliquis a&euml;r istis
membris infusus, non ventus, non ignis, non vapor, non halitus, non quidquid
mihi fingo: supposui enim ista nihil esse. Manet positio: nihilominus tamen
ego aliquid sum. Fortassis ver&ograve; contingit, ut haec ipsa, quae suppono
nihil esse, quia mihi sunt ignota, tamen in rei veritate non differant ab
eo me quem novi? Nescio, de hac re jam non disputo; de iis tant&ugrave;m
quae mihi nota sunt, judicium ferre possum. Novi me existere; quaero quis
sim ego ille quem novi. Certissimum est hujus sic praecise sumpti notitiam
non pendere ab iis quae exi[28]stere nondum novi; non igitur ab iis ullis,
quae ima[gi]natione effingo. Atque hoc verbum, effingo, admonet me erroris
mei: nam fingerem rever&agrave;, si quid me esse imaginarer, quia nihil
aliud est imaginari qu&agrave;m rei corporeae figuram, seu imaginem, contemplari.
Jam autem cert&ograve; scio me esse, simulque fieri posse ut omnes istae
imagines, &amp; generaliter quaecunque ad corporis naturam referuntur, nihil
sint praeter insomnia. Quibus animadversis, non minus ineptire videor, dicendo:
imaginabor, ut distinctius agnoscam quisnam sim, qu&agrave;m si dicerem:
jam quidem sum experrectus, videoque nonnihil veri, sed quia nondum video
satis evidenter, dat&acirc; oper&acirc; obdormiam, ut hoc ipsum mihi somnia
verius evidentiusque repraesentent. Itaque cognosco nihil eorum quae possum
imaginationis ope comprehendere, ad hanc quam de me habeo notitiam pertinere,
mentemque ab illis diligentissime esse avocandam, ut suam ipsa naturam qu&agrave;m
distinctissime percipiat. 
 

 
 8. Sed quid igitur sum? Res cogitans. Quid est hoc? Nempe dubitans,
intelligens, affirmans, negans, volens, nolens, imaginans quoque, &amp;
sentiens. 
 

 
 9. Non pauca san&egrave; haec sunt, si cuncta ad me pertineant.
Sed quidni pertinerent? Nonne ego ipse sum qui jam dubito fer&egrave; de
omnibus, qui nonnihil tamen intelligo, qui hoc unum verum esse affirmo,
nego caetera, cupio plura nosse, nolo decipi, multa vel invitus imaginor,
multa etiam tanquam a sensibus venientia animadverto? Quid est horum, quamvis
semper dor [29] miam, quamvis etiam is qui me creavit, quantum in se est,
me deludat, quod non aeque verum sit ac me esse? Quid est quod a me&acirc;
cogitatione distinguatur? Quid est quod a me ipso separatum dici possit?
Nam quod ego sim qui dubitem, qui intelligam, qui velim, tam manifestum
est, ut nihil occurrat per quod evidentius explicetur. Sed ver&ograve; etiam
ego idem sum qui imaginor; nam quamvis fort&egrave;, ut supposui, nulla
prorsus res imaginata vera sit, vis tamen ipsa imaginandi revera existit,
&amp; cogitationis meae partem facit. Idem denique ego sum qui sentio, sive
qui res corporeas tanquam per sensus animadverto: videlicet jam lucem video,
strepitum audio, calorem sentio. Falsa haec sunt, dormio enim. At certe
videre videor, audire, calescere. Hoc falsum esse non potest; hoc est proprie
quod in me sentire appellatur; atque hoc praecise sic sumptum nihil aliud
est qu&agrave;m cogitare. 
 

 
 10. Ex quibus equidem aliquanto melius incipio nosse quisnam sim;
sed adhuc tamen videtur, nec possum abstinere quin putem, res corporeas,
quarum imagines cogitatione formantur, &amp; quas ipsi sensus explorant,
multo distinctius agnosci qu&agrave;m istud nescio quid me&icirc;, quod
sub imaginationem non venit: quanquam profecto sit mirum, res quas animadverto
esse dubias, ignotas, a me alienas, distinctius qu&agrave;m quod verum est,
quod cognitum, qu&agrave;m denique me ipsum, a me comprehendi. Sed video
quid sit: gaudet aberrare mens mea, necdum se patitur intra veritatis limites
cohiberi. Esto igitur, &amp; adhuc semel laxissimas habe [30] nas ei permittamus,
ut, illis paulo post opportune reductis, facilius se regi patiatur. 

 

 
 11. Consideremus res illas quae vulgo putantur omnium distinctissime
comprehendi: corpora scilicet, quae tangimus, quae videmus; non quidem corpora
in communi, generales enim istae perceptiones aliquant&ograve; magis confusae
esse solent, sed unum in particulari. Sumamus, exempli caus&acirc;, hanc
ceram: nuperrime ex favis fuit educta; nondum amisit omnem saporem sui mellis;
nonnihil retinet odoris florum ex quibus collecta est; ejus color, figura,
magnitudo, manifesta sunt; dura est, frigida est, facile tangitur, ac, si
articulo ferias, emittet sonum; omnia denique illi adsunt quae requiri videntur,
ut corpus aliquod possit qu&agrave;m distinctissime cognosci. Sed ecce,
dum loquor, igni admovetur: saporis reliquiae purgantur, odor expirat, color
mutatur, figura tollitur, crescit magnitudo, fit liquida, fit calida, vix
tangi potest, nec jam, si pulses, emittet sonum. Remanetne adhuc eadem cera?
Remanere fatendum est; nemo negat, nemo aliter putat. Quid erat igitur in
e&acirc; quod tam distincte comprehendebatur? Certe nihil eorum quae sensibus
attingebam; nam quaecunque sub gustum, vel odoratum, vel visum, vel tactum,
vel auditum veniebant, mutata jam sunt: remanet cera. 

 

 
 12. Fortassis illud erat quod nunc cogito: nempe ceram ipsam non
quidem fuisse istam dulcedinem mellis, nec florum fragrantiam, nec istam
albedinem, nec figuram, nec sonum, sed corpus quod mihi apparebat paulo
ante modis istis conspicuum, nunc diversis. Quid est autem hoc praecise
quod sic imaginor? Attenda [31] mus, &amp;, remotis iis quae ad ceram non
pertinent, videamus quid supersit: nempe nihil aliud qu&agrave;m extensum
quid, flexibile, mutabile. Quid ver&ograve; est hoc flexibile, mutabile?
An quod imaginor, hanc ceram ex figur&acirc; rotund&acirc; in quadratam,
vel ex hac in triangularem verti posse? Nullo modo; nam innumerabilium ejusmodi
mutationum capacem eam esse comprehendo, nec possum tamen innumerabiles
imaginando percurrere; nec igitur comprehensio hacc ab imaginandi facultate
perficitur. Quid extensum? Nunquid etiam ipsa ejus extensio est ignota?
Nam in cer&acirc; liquescente fit major, major in ferventi, majorque rursus,
si calor augeatur; nec recte judicarem quid sit cera, nisi putarem hanc
etiam plures secund&ugrave;m extensionem varietates admittere, qu&agrave;m
fuerim unquam imaginando complexus. Superest igitur ut concedam, me nequidem
imaginari quid sit haec cera, sed sol&acirc; mente percipere; dico hanc
in particulari, de cer&acirc; enim in communi clarius est. Quaenam ver&ograve;
est haec cera, quae non nisi mente percipitur? Nempe eadem quam video, quam
tango, quam imaginor, eadem denique quam ab initio esse arbitrabar. Atqui,
quod notandum est, ejus perceptio non visio, non tactio, non imaginatio
est, nec unquam fuit, quamvis prius ita videretur, sed solius mentis inspectio,
quae vel imperfecta esse potest &amp; confusa, ut prius erat, vel clara
&amp; distincta, ut nunc est, prout minus vel magis ad illa ex quibus constat
attendo. 
 

 
 13. Miror ver&ograve; interim qu&agrave;m prona sit mea mens in
errores; nam quamvis haec apud me tacitus &amp; sine [32] voce considerem,
haereo tamen in verbis ipsis, &amp; fere decipior ab ipso usu loquendi.
Dicimus enim nos videre ceram ipsammet, si adsit, non ex colore vel figur&acirc;
eam adesse judicare. Unde concluderem statim: ceram ergo visione oculi,
non solius mentis inspectione, cognosci; nisi jam forte respexissem ex fenestr&acirc;
homines in plate&acirc; transeuntes, quos etiam ipsos non minus usitate
qu&agrave;m ceram dico me videre. Quid autem video praeter pileos &amp;
vestes, sub quibus latere possent automata? Sed judico homines esse. Atque
ita id quod putabam me videre oculis, sol&acirc; judicandi facultate, quae
in mente me&acirc; est, comprehendo. 
 

 
 14. Sed pudeat supra vulgus sapere cupientem, ex formis loquendi
quas vulgus invenit dubitationem quaesivisse; pergamusque deinceps, attendendo
utr&ugrave;m ego perfectius evidentiusque percipiebam quid esset cera, c&ugrave;m
prim&ugrave;m aspexi, credidique me illam ipso sensu externo, vel saltem
sensu communi, ut vocant, id est potenti&acirc; imaginatrice, cognoscere?
an ver&ograve; poti&ugrave;s nunc, postquam diligenti&ugrave;s investigavi
tum quid ea sit, tum quomodo cognoscatur? Certe hac de re dubitare esset
ineptum; nam quid fuit in prim&acirc; perceptione distinctum? Quid quod
non a quovis animali haberi posse videretur? At ver&ograve; c&ugrave;m ceram
ab externis formis distinguo, &amp; tanquam vestibus detractis nudam considero,
sic illam revera, quamvis adhuc error in judicio meo esse possit, non possum
tamen sine human&acirc; mente percipere. [33] 
 

 
 15. Quid autem dicam de hac ips&acirc; mente, sive de me ipso?
Nihildum enim aliud admitto in me esse praeter mentem. Quid, inquam, ego
qui hanc ceram videor tam distincte percipere? Nunquid me ipsum non tant&ugrave;m
multo verius, multo certius, sed etiam multo distinctius evidentiusque,
cognosco? Nam, si judico ceram existere, ex eo quod hanc videam, certe multo
evidentius efficitur me ipsum etiam existere, ex eo ipso quod hanc videam.
Fieri enim potest ut hoc quod video non vere sit cera; fieri potest ut ne
quidem oculos habeam, quibus quidquam videatur; sed fieri plane non potest,
c&ugrave;m videam, sive (quod jam non distinguo) c&ugrave;m cogitem me videre,
ut ego ipse cogitans non aliquid sim. Simili ratione, si judico ceram esse,
ex eo quod hanc tangam, idem rursus efficietur, videlicet me esse. Si ex
eo quod imaginer, vel qu&acirc;vis ali&acirc; ex caus&acirc;, idem plane.
Sed &amp; hoc ipsum quod de cer&acirc; animadverto, ad reliqua omnia, quae
sunt extra me posita, licet applicare. Porro autem, si magis distincta visa
sit cerae perceptio, postquam mihi, non ex solo visu vel tactu, sed pluribus
ex causis innotuit, quanto distincti&ugrave;s me ipsum a me nunc cognosci
fatendum est, quandoquidem nullae rationes vel ad cerae, vel ad cu juspiam
alterius corporis perceptionem possint juvare, quin eaedem omnes mentis
meae naturam melius probent! Sed &amp; alia insuper tam multa sunt in ips&acirc;
mente, ex quibus ejus notitia distinctior reddi potest, ut ea, quae ex corpore
ad illam emanant, vix numeranda videantur. 
 

 
 16. Atque ecce tandem sponte sum reversus e&ograve; qu&ograve;
[34] volebam; nam c&ugrave;m mihi nunc notum sit ipsamet corpora, non proprie
a sensibus, vel ab imaginandi facultate, sed a solo intellectu percipi,
nec ex eo percipi qu&ograve;d tangantur aut videantur, sed tant&ugrave;m
ex eo quod intelligantur aperte cognosco nihil facilius aut evidentius me&acirc;
mente posse a me percipi. Sed quia tam cito deponi veteris opinionis consuetudo
non potest, placet h&icirc;c consistere, ut altius haec nova cognitio memoriae
meae diuturnitate meditationis infigatur. 
 
 
 
 
 
	 Descartes 
	 Neo-Latin 
	 The Latin Library 
	 The Classics Page
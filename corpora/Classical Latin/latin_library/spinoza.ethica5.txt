Spinoza: Ethica V 
 
 
 
 
 SPINOZAE ETHICA
 
ORDINE GEOMETRICO DEMONSTRATA
 
ET IN QUINQUE PARTES DISTINCTA 
 
 
 
 PARS QUINTA DE POTENTIA INTELLECTUS SEU DE LIBERTATE HUMANA 
 PR&AElig;FATIO 
 
Transeo tandem ad alteram Ethices partem qu&aelig; est de modo sive via qu&aelig; ad libertatem ducit. In hac ergo de potentia rationis agam ostendens quid ipsa ratio in affectus possit et deinde quid mentis libertas seu beatitudo sit, ex quibus videbimus quantum sapiens potior sit ignaro. Quomodo autem et qua via debeat intellectus perfici et qua deinde arte corpus sit curandum ut possit suo officio recte fungi, huc non pertinet; hoc enim ad medicinam, illud autem ad logicam spectat. Hic igitur ut dixi de sola mentis seu rationis potentia agam et ante omnia quantum et quale imperium in affectus habeat ad eosdem coercendum et moderandum ostendam. Nam nos in ipsos imperium absolutum non habere jam supra demonstravimus. Stoici tamen putarunt eosdem a nostra voluntate absolute pendere nosque iis absolute imperare posse. Attamen ab experientia reclamante, non vero ex suis principiis coacti sunt fateri usum et studium non parvum requiri ad eosdem coercendum et moderandum; quod quidam exemplo duorum canum (si recte memini) unius scilicet domestici, alterius venatici conatus est ostendere nempe quia usu efficere tandem potuit ut domesticus venari, venaticus contra a leporibus sectandis abstinere assuesceret. Huic opinioni non parum favet Cartesius. Nam statuit animam seu mentem unitam pr&aelig;cipue esse cuidam parti cerebri, glandul&aelig; scilicet pineali dict&aelig; cujus ope mens motus omnes qui in corpore excitantur, et objecta externa sentit quamque mens eo solo quod vult, varie movere potest. Hanc glandulam in medio cerebri ita suspensam esse statuit ut minimo spirituum animalium motu possit moveri. Deinde statuit quod h&aelig;c glans tot variis modis in medio cerebro suspendatur quot variis modis spiritus animales in eandem impingunt et quod pr&aelig;terea tot varia vestigia in eadem imprimantur quot varia objecta externa ipsos spiritus animales versus eandem propellunt, unde fit ut si glans postea ab anim&aelig; voluntate illam diversimode movente hoc aut illo modo suspendatur quo semel fuit suspensa a spiritibus hoc aut illo modo agitatis, tum ipsa glans ipsos spiritus animales eodem modo propellet et determinabit ac antea a simili glandul&aelig; suspensione repulsi fuerant. Pr&aelig;terea statuit unamquamque mentis voluntatem natura esse unitam certo cuidam glandis motui. Exempli gratia si quis voluntatem habet objectum remotum intuendi, h&aelig;c voluntas efficiet ut pupilla dilatetur sed si de sola dilatanda pupilla cogitet, nihil proderit ejus rei habere voluntatem quia natura non junxit motum glandis qui inservit impellendis spiritibus versus nervum opticum modo conveniente dilatand&aelig; vel contrahend&aelig; pupill&aelig; cum voluntate eandem dilatandi vel contrahendi sed demum cum voluntate intuendi objecta remota vel proxima. Denique statuit quod etsi unusquisque motus hujus glandul&aelig; videatur connexus esse per naturam singulis ex nostris cogitationibus ab initio nostr&aelig; vit&aelig;, aliis tamen per habitum possunt jungi, quod probare conatur articulo 50 partis I de passionibus anim&aelig;. Ex his concludit nullam esse tam imbecillem animam qu&aelig; non possit cum bene dirigitur, acquirere potestatem absolutam in suas passiones. Nam h&aelig; ut ab eo definiuntur, sunt "perceptiones aut sensus aut commotiones anim&aelig; qu&aelig; ad eam speciatim referuntur qu&aelig;que nota bene producuntur, conservantur et corroborantur per aliquem motum spirituum" (vide articulum 27 partis I passionum anim&aelig;). At quandoquidem cuilibet voluntati possumus jungere motum quemcunque glandis et consequenter spirituum et determinatio voluntatis a sola nostra potestate pendet, si igitur nostram voluntatem certis et firmis judiciis secundum qu&aelig; nostr&aelig; vit&aelig; actiones dirigere volumus, determinemus et motus passionum quas habere volumus, hisce judiciis jungamus, imperium acquiremus absolutum in nostras passiones. H&aelig;c est clarissimi hujus viri sententia (quantum ex ipsius verbis conjicio) quam ego vix credidissem a tanto viro prolatam esse si minus acuta fuisset. Profecto mirari satis non possum quod vir philosophus qui firmiter statuerat nihil deducere nisi ex principiis per se notis et nihil affirmare nisi quod clare et distincte perciperet et qui toties scholasticos reprehenderat quod per occultas qualitates res obscuras voluerint explicare, hypothesin sumat omni occulta qualitate occultiorem. Quid qu&aelig;so per mentis et corporis unionem intelligit? Quem inquam clarum et distinctum conceptum habet cogitationis arctissime unit&aelig; cuidam quantitatis portiuncul&aelig;? Vellem sane ut hanc unionem per proximam suam causam explicuisset. Sed ille mentem a corpore adeo distinctam conceperat ut nec hujus unionis nec ipsius mentis ullam singularem causam assignare potuerit sed necesse ipsi fuerit ad causam totius Universi hoc est ad Deum recurrere. Deinde pervelim scire quot motus gradus potest glandul&aelig; isti pineali mens tribuere et quanta cum vi eandem suspensam tenere potest. Nam nescio an h&aelig;c glans tardius vel celerius a mente circumagatur quam a spiritibus animalibus et an motus passionum quos firmis judiciis arcte junximus, non possint ab iisdem iterum a causis corporeis disjungi; ex quo sequeretur ut quamvis mens firmiter proposuerit contra pericula ire atque huic decreto motus audaci&aelig; junxerit, viso tamen periculo, glans ita suspendatur ut mens non nisi de fuga possit cogitare et sane cum nulla detur ratio voluntatis ad motum, nulla etiam datur comparatio inter mentis et corporis potentiam seu vires et consequenter hujus vires nequaquam viribus illius determinari possunt. His adde quod nec h&aelig;c glans ita in medio cerebro sita reperiatur ut tam facile totque modis circumagi possit et quod non omnes nervi ad cavitates usque cerebri protendantur. Denique omnia qu&aelig; de voluntate ejusque libertate asserit, omitto quandoquidem h&aelig;c falsa esse satis superque ostenderim. Igitur quia mentis potentia ut supra ostendi, sola intelligentia definitur, affectuum remedia qu&aelig; omnes experiri quidem sed non accurate observare nec distincte videre credo sola mentis cognitione, determinabimus et ex eadem illa omnia qu&aelig; ad ipsius beatitudinem spectant, deducemus.
 
 AXIOMATA 
 
 I . Si in eodem subjecto du&aelig; contrari&aelig; actiones excitentur, debebit necessario vel in utraque vel in una sola mutatio fieri donec desinant contrari&aelig; esse. 
 
 II. Effectus potentia definitur potentia ipsius caus&aelig; quatenus ejus essentia per ipsius caus&aelig; essentiam explicatur vel definitur. Patet hoc axioma ex propositione 7 partis III. 
 
 PROPOSITIO I: Prout cogitationes rerumque ide&aelig; ordinantur et concatenantur in mente, ita corporis affectiones seu rerum imagines ad amussim ordinantur et concatenantur in corpore. 
 
 DEMONSTRATIO: Ordo et connexio idearum idem est (per propositionem 7 partis II) ac ordo et connexio rerum et vice versa ordo et connexio rerum idem est (per corollaria propositionum 6 et 7 partis II) ac ordo et connexio idearum. Quare sicuti ordo et connexio idearum in mente fit secundum ordinem et concatenationem affectionum corporis (per propositionem 18 partis II) sic vice versa (per propositionem 2 partis III) ordo et connexio affectionum corporis fit prout cogitationes rerumque ide&aelig; ordinantur et concatenantur in mente. Q.E.D. 
 
 PROPOSITIO II: Si animi commotionem seu affectum a caus&aelig; extern&aelig; cogitatione amoveamus et aliis jungamus cogitationibus, tum amor seu odium erga causam externam ut et animi fluctuationes qu&aelig; ex his affectibus oriuntur, destruentur. 
 
 DEMONSTRATIO: Id enim quod formam amoris vel odii constituit, est l&aelig;titia vel tristitia concomitante idea caus&aelig; extern&aelig; (per definitiones 6 et 7 affectuum); hac igitur sublata, amoris vel odii forma simul tollitur adeoque hi affectus et qui ex his oriuntur, destruuntur. Q.E.D. 
 
 PROPOSITIO III: Affectus qui passio est, desinit esse passio simulatque ejus claram et distinctam formamus ideam. 
 
 DEMONSTRATIO: Affectus qui passio est, idea est confusa (per generalem affectuum definitionem). Si itaque ipsius affectus claram et distinctam formemus ideam, h&aelig;c idea ab ipso affectu quatenus ad solam mentem refertur, non nisi ratione distinguetur (per propositionem 21 partis II cum ejusdem scholio) adeoque (per propositionem 3 partis III) affectus desinet esse passio. Q.E.D. 
 
 COROLLARIUM: Affectus igitur eo magis in nostra potestate est et mens ab eo minus patitur quo nobis est notior. 
 
 PROPOSITIO IV: Nulla est corporis affectio cujus aliquem clarum et distinctum non possumus formare conceptum. 
 
 DEMONSTRATIO: Qu&aelig; omnibus communia sunt, non possunt concipi nisi ad&aelig;quate (per propositionem 38 partis II) adeoque (per propositionem 12 et lemma 2 quod habetur post scholium propositionis 13 partis II) nulla est corporis affectio cujus aliquem clarum et distinctum non possumus formare conceptum. Q.E.D. 
 
 COROLLARIUM: Hinc sequitur nullum esse affectum cujus non possumus aliquem clarum et distinctum formare conceptum. Est namque affectus corporis affectionis idea (per generalem affectuum definitionem) qu&aelig; propterea (per propositionem pr&aelig;cedentem) aliquem clarum et distinctum involvere debet conceptum. 
 
 SCHOLIUM: Quandoquidem nihil datur ex quo aliquis effectus non sequatur (per propositionem 36 partis I) et quicquid ex idea qu&aelig; in nobis est ad&aelig;quata, sequitur, id omne clare et distincte intelligimus (per propositionem 40 partis II) hinc sequitur unumquemque potestatem habere se suosque affectus, si non absolute, ex parte saltem clare et distincte intelligendi et consequenter efficiendi ut ab iisdem minus patiatur. Huic igitur rei pr&aelig;cipue danda est opera ut unumquemque affectum quantum fieri potest clare et distincte cognoscamus ut sic mens ex affectu ad illa cogitandum determinetur qu&aelig; clare et distincte percipit et in quibus plane acquiescit atque adeo ut ipse affectus a cogitatione caus&aelig; extern&aelig; separetur et veris jungatur cogitationibus; ex quo fiet ut non tantum amor, odium etc. destruantur (per propositionem 2 hujus) sed ut etiam appetitus seu cupiditates qu&aelig; ex tali affectu oriri solent, excessum habere nequeant (per propositionem 61 partis IV). Nam apprime notandum est unum eundemque esse appetitum per quem homo tam agere quam pati dicitur. Exempli gratia cum natura humana ita comparatum esse ostendimus ut unusquisque appetat ut reliqui ex ipsius ingenio vivant (vide corollarium propositionis 31 partis III) qui quidem appetitus in homine qui ratione non ducitur, passio est qu&aelig; ambitio vocatur nec multum a superbia discrepat et contra in homine qui ex rationis dictamine vivit, actio seu virtus est qu&aelig; pietas appellatur (vide scholium I propositionis 37 partis IV et II demonstrationem ejusdem propositionis). Et hoc modo omnes appetitus seu cupiditates eatenus tantum passiones sunt quatenus ex ideis inad&aelig;quatis oriuntur atque e&aelig;dem virtuti accensentur quando ab ideis ad&aelig;quatis excitantur vel generantur. Nam omnes cupiditates quibus ad aliquid agendum determinamur, tam oriri possunt ab ad&aelig;quatis quam ab inad&aelig;quatis ideis (vide propositionem 59 partis IV). Atque hoc (ut eo unde digressus sum revertar) affectuum remedio quod scilicet in eorum vera cognitione consistit, nullum pr&aelig;stantius aliud quod a nostra potestate pendeat, excogitari potest quandoquidem nulla alia mentis potentia datur quam cogitandi et ad&aelig;quatas ideas formandi, ut supra (per propositionem 3 partis III) ostendimus. 
 
 PROPOSITIO V: Affectus erga rem quam simpliciter et non ut necessariam neque ut possibilem neque ut contingentem imaginamur, c&aelig;teris paribus omnium est maximus. 
 
 DEMONSTRATIO: Affectus erga rem quam liberam esse imaginamur, major est quam erga necessariam (per propositionem 49 partis III) et consequenter adhuc major quam erga illam quam ut possibilem vel contingentem imaginamur (per propositionem 11 partis IV). At rem aliquam ut liberam imaginari nihil aliud esse potest quam quod rem simpliciter imaginamur dum causas a quibus ipsa ad agendum determinata fuit, ignoramus (per illa qu&aelig; in scholio propositionis 35 partis II ostendimus); ergo affectus erga rem quam simpliciter imaginamur, c&aelig;teris paribus major est quam erga necessariam, possibilem vel contingentem et consequenter maximus. Q.E.D. 
 
 PROPOSITIO VI: Quatenus mens res omnes ut necessarias intelligit eatenus majorem in affectus potentiam habet seu minus ab iisdem patitur. 
 
 DEMONSTRATIO: Mens res omnes necessarias esse intelligit (per propositionem 29 partis I) et infinito causarum nexu determinari ad existendum et operandum (per propositionem 28 partis I) adeoque (per propositionem pr&aelig;cedentem) eatenus efficit ut ab affectibus qui ex iis oriuntur, minus patiatur et (per propositionem 48 partis III) minus erga ipsas afficiatur. Q.E.D. 
 
 SCHOLIUM: Quo h&aelig;c cognitio quod scilicet res necessari&aelig; sint, magis circa res singulares quas distinctius et magis vivide imaginamur, versatur, eo h&aelig;c mentis in affectus potentia major est, quod ipsa etiam experientia testatur. Videmus enim tristitiam boni alicujus quod periit mitigari simulac homo qui id perdidit, considerat bonum illud servari nulla ratione potuisse. Sic etiam videmus quod nemo miseretur infantis propterea quod nescit loqui, ambulare, ratiocinari et quod denique tot annos quasi sui inscius vivat. At si plerique adulti et unus aut alter infans nascerentur, tum unumquemque misereret infantum quia tum ipsam infantiam non ut rem naturalem et necessariam sed ut natur&aelig; vitium seu peccatum consideraret et ad hunc modum plura alia notare possemus. 
 
 PROPOSITIO VII: Affectus qui ex ratione oriuntur vel excitantur, si ratio temporis habeatur, potentiores sunt iis qui ad res singulares referuntur quas ut absentes contemplamur. 
 
 DEMONSTRATIO: Rem aliquam ut absentem non contemplamur ex affectu quo eandem imaginamur sed ex eo quod corpus alio afficitur affectu qui ejusdem rei existentiam secludit (per propositionem 17 partis II). Quare affectus qui ad rem quam ut absentem contemplamur, refertur, ejus natur&aelig; non est ut reliquas hominis actiones et potentiam superet (de quibus vide propositionem 6 partis IV) sed contra ejus natur&aelig; est ut ab iis affectionibus qu&aelig; existentiam extern&aelig; ejus caus&aelig; secludunt, coerceri aliquo modo possit (per propositionem 9 partis IV). At affectus qui ex ratione oritur, refertur necessario ad communes rerum proprietates (vide rationis definitionem in II scholio propositionis 40 partis II) quas semper ut pr&aelig;sentes contemplamur (nam nihil dari potest quod earum pr&aelig;sentem existentiam secludat) et quas semper eodem modo imaginamur (per propositionem 38 partis II). Quare talis affectus idem semper manet et consequenter (per axioma 1 hujus) affectus qui eidem sunt contrarii quique a suis causis externis non foventur, eidem magis magisque sese accommodare debebunt donec non amplius sint contrarii et eatenus affectus qui ex ratione oritur, est potentior. Q.E.D. 
 
 PROPOSITIO VIII: Quo affectus aliquis a pluribus causis simul concurrentibus excitatur, eo major est. 
 
 DEMONSTRATIO: Plures caus&aelig; simul plus possunt quam si pauciores essent (per propositionem 7 partis III) adeoque (per propositionem 5 partis IV) quo affectus aliquis a pluribus causis simul excitatur, eo fortior est. Q.E.D. 
 
 SCHOLIUM: H&aelig;c propositio patet etiam ex axiomate 2 hujus partis. 
 
 PROPOSITIO IX: Affectus qui ad plures et diversas causas refertur quas mens cum ipso affectu simul contemplatur, minus noxius est et minus per ipsum patimur et erga unamquamque causam minus afficimur quam alius &aelig;que magnus affectus qui ad unam solam vel pauciores causas refertur. 
 
 DEMONSTRATIO: Affectus eatenus tantum malus seu noxius est quatenus mens ab eo impeditur quominus possit cogitare (per propositiones 26 et 27 partis IV) adeoque ille affectus a quo mens ad plura simul objecta contemplandum determinatur, minus noxius est quam alius &aelig;que magnus affectus qui mentem in sola unius aut pauciorum objectorum contemplatione ita detinet ut de aliis cogitare nequeat, quod erat primum. Deinde quia mentis essentia hoc est (per propositionem 7 partis III) potentia in sola cogitatione consistit (per propositionem 11 partis II) ergo mens per affectum a quo ad plura simul contemplandum determinatur, minus patitur quam per &aelig;que magnum affectum qui mentem in sola unius aut pauciorum objectorum contemplatione occupatam tenet, quod erat secundum. Denique hic affectus (per propositionem 48 partis III) quatenus ad plures causas externas refertur, est etiam erga unamquamque minor. Q.E.D. 
 
 PROPOSITIO X: Quamdiu affectibus qui nostr&aelig; natur&aelig; sunt contrarii, non conflictamur tamdiu potestatem habemus ordinandi et concatenandi corporis affectiones secundum ordinem ad intellectum. 
 
 DEMONSTRATIO: Affectus qui nostr&aelig; natur&aelig; sunt contrarii hoc est (per propositionem 30 partis IV) qui mali sunt, eatenus mali sunt quatenus impediunt quominus mens intelligat (per propositionem 27 partis IV). Quamdiu igitur affectibus qui nostr&aelig; natur&aelig; contrarii sunt, non conflictamur tamdiu mentis potentia qua res intelligere conatur (per propositionem 26 partis IV) non impeditur atque adeo tamdiu potestatem habet claras et distinctas ideas formandi et alias ex aliis deducendi (vide II scholium propositionis 40 et scholium propositionis 47 partis II) et consequenter (per propositionem 1 hujus) tamdiu potestatem habemus ordinandi et concatenandi affectiones corporis secundum ordinem ad intellectum. Q.E.D. 
 
 SCHOLIUM: Hac potestate recte ordinandi et concatenandi corporis affectiones efficere possumus ut non facile malis affectibus afficiamur. Nam (per propositionem 7 hujus) major vis requiritur ad affectus secundum ordinem ad intellectum ordinatos et concatenatos coercendum quam incertos et vagos. Optimum igitur quod efficere possumus quamdiu nostrorum affectuum perfectam cognitionem non habemus, est rectam vivendi rationem seu certa vit&aelig; dogmata concipere eaque memori&aelig; mandare et rebus particularibus in vita frequenter obviis continuo applicare ut sic nostra imaginatio late iisdem afficiatur et nobis in promptu sint semper. Exempli gratia inter vit&aelig; dogmata posuimus (vide propositionem 46 partis IV cum ejusdem scholio) odium amore seu generositate vincendum, non autem reciproco odio compensandum. Ut autem hoc rationis pr&aelig;scriptum semper in promptu habeamus ubi usus erit, cogitand&aelig; et s&aelig;pe meditand&aelig; sunt communes hominum injuri&aelig; et quomodo et qua via generositate optime propulsentur; sic enim imaginem injuri&aelig; imaginationi hujus dogmatis jungemus et nobis (per propositionem 18 partis II) in promptu semper erit ubi nobis injuria afferetur. Quod si etiam in promptu habuerimus rationem nostri veri utilis ac etiam boni quod ex mutua amicitia et communi societate sequitur et pr&aelig;terea quod ex recta vivendi ratione summa animi acquiescentia oriatur (per propositionem 52 partis IV) et quod homines ut reliqua, ex natur&aelig; necessitate agant, tum injuria sive odium quod ex eadem oriri solet, minimam imaginationis partem occupabit et facile superabitur; vel si ira qu&aelig; ex maximis injuriis oriri solet, non adeo facile superetur, superabitur tamen quamvis non sine animi fluctuatione, longe minore temporis spatio quam si h&aelig;c non ita pr&aelig;meditata habuissemus, ut patet ex propositione 6, 7 et 8 hujus partis. De animositate ad metum deponendum eodem modo cogitandum est; enumeranda scilicet sunt et s&aelig;pe imaginanda communia vit&aelig; pericula et quomodo animi pr&aelig;sentia et fortitudine optime vitari et superari possunt. Sed notandum quod nobis in ordinandis nostris cogitationibus et imaginibus semper attendendum est (per corollarium propositionis 63 partis IV et propositionem 59 partis III) ad illa qu&aelig; in unaquaque re bona sunt ut sic semper ex l&aelig;titi&aelig; affectu ad agendum determinemur. Exempli gratia si quis videt se nimis gloriam sectari, de ejus recto usu cogitet et in quem finem sectanda sit et quibus mediis acquiri possit sed non de ipsius abusu et vanitate et hominum inconstantia vel aliis hujusmodi de quibus nemo nisi ex animi &aelig;gritudine cogitat; talibus enim cogitationibus maxime ambitiosi se maxime afflictant quando de assequendo honore quem ambiunt desperant et dum iram evomunt, sapientes videri volunt. Quare certum est eos glori&aelig; maxime esse cupidos qui de ipsius abusu et mundi vanitate maxime clamant. Nec hoc ambitiosis proprium sed omnibus commune est quibus fortuna est adversa et qui animo impotentes sunt. Nam pauper etiam, avarus de abusu pecuni&aelig; et divitum vitiis non cessat loqui, quo nihil aliud efficit quam se afflictare et aliis ostendere se non tantum paupertatem suam sed etiam aliorum divitias iniquo animo ferre. Sic etiam qui male ab amasia excepti sunt, nihil aliud cogitant quam de mulierum inconstantia et fallaci animo et reliquis earundem decantatis vitiis qu&aelig; omnia statim oblivioni tradunt simulac ab amasia iterum recipiuntur. Qui itaque suos affectus et appetitus ex solo libertatis amore moderari studet, is quantum potest nitetur virtutes earumque causas noscere et animum gaudio quod ex earum vera cognitione oritur, implere; at minime hominum vitia contemplari hominesque obtrectare et falsa libertatis specie gaudere. Atque h&aelig;c qui diligenter observabit (neque enim difficilia sunt) et exercebit, n&aelig; ille brevi temporis spatio actiones suas ex rationis imperio plerumque dirigere poterit. 
 
 PROPOSITIO XI: Quo imago aliqua ad plures res refertur, eo frequentior est seu s&aelig;pius viget et mentem magis occupat. 
 
 DEMONSTRATIO: Quo enim imago seu affectus ad plures res refertur, eo plures dantur caus&aelig; a quibus excitari et foveri potest quas omnes mens (per hypothesin) ex ipso affectu simul contemplatur atque adeo affectus eo frequentior est seu s&aelig;pius viget et (per propositionem 8 hujus) mentem magis occupat. Q.E.D. 
 
 PROPOSITIO XII: Rerum imagines facilius imaginibus qu&aelig; ad res referuntur quas clare et distincte intelligimus, junguntur quam aliis. 
 
 DEMONSTRATIO: Res quas clare et distincte intelligimus, vel rerum communes proprietates sunt vel qu&aelig; ex iis deducuntur (vide rationis definitionem in II scholio propositionis 40 partis II) et consequenter s&aelig;pius (per propositionem pr&aelig;cedentem) in nobis excitantur adeoque facilius fieri potest ut res alias simul cum his quam cum aliis contemplemur et consequenter (per propositionem 18 partis II) ut facilius cum his quam cum aliis jungantur. Q.E.D. 
 
 PROPOSITIO XIII: Quo imago aliqua pluribus aliis juncta est, eo s&aelig;pius viget. 
 
 DEMONSTRATIO: Nam quo imago aliqua pluribus aliis juncta est, eo (per propositionem 18 partis II) plures caus&aelig; dantur a quibus excitari potest. Q.E.D. 
 
 PROPOSITIO XIV: Mens efficere potest ut omnes corporis affectiones seu rerum imagines ad Dei ideam referantur. 
 
 DEMONSTRATIO: Nulla est corporis affectio cujus aliquem clarum et distinctum non possit mens formare conceptum (per propositionem 4 hujus) adeoque efficere potest (per propositionem 15 partis I) ut omnes ad Dei ideam referuntur. Q.E.D. 
 
 PROPOSITIO XV: Qui se suosque affectus clare et distincte intelligit, Deum amat et eo magis quo se suosque affectus magis intelligit. 
 
 DEMONSTRATIO: Qui se suosque affectus clare et distincte intelligit, l&aelig;tatur (per propositionem 53 partis III) idque concomitante idea Dei (per propositionem pr&aelig;cedentem) atque adeo (per 6 affectuum definitionem) Deum amat et (per eandem rationem) eo magis quo se suosque affectus magis intelligit. Q.E.D. 
 
 PROPOSITIO XVI: Hic erga Deum amor mentem maxime occupare debet. 
 
 DEMONSTRATIO: Est enim hic amor junctus omnibus corporis affectionibus (per propositionem 14 hujus) quibus omnibus fovetur (per propositionem 15 hujus) atque adeo (per propositionem 11 hujus) mentem maxime occupare debet. Q.E.D. 
 
 PROPOSITIO XVII: Deus expers est passionum nec ullo l&aelig;titi&aelig; aut tristiti&aelig; affectu afficitur. 
 
 DEMONSTRATIO: Ide&aelig; omnes quatenus ad Deum referuntur, ver&aelig; sunt (per propositionem 32 partis II) hoc est (per definitionem 4 partis II) ad&aelig;quat&aelig; atque adeo (per affectuum generalem definitionem) Deus expers est passionum. Deinde Deus neque ad majorem neque ad minorem perfectionem transire potest (per II corollarium propositionis 20 partis I) adeoque (per 2 et 3 affectuum definitiones) nullo l&aelig;titi&aelig; neque tristiti&aelig; affectu afficitur. Q.E.D. 
 
 COROLLARIUM: Deus proprie loquendo neminem amat neque odio habet. Nam Deus (per propositionem pr&aelig;cedentem) nullo l&aelig;titi&aelig; neque tristiti&aelig; affectu afficitur et consequenter (per 6 et 7 affectuum definitiones) neminem etiam amat neque odio habet. 
 
 PROPOSITIO XVIII: Nemo potest Deum odio habere. 
 
 DEMONSTRATIO: Idea Dei qu&aelig; in nobis est, est ad&aelig;quata et perfecta (per propositiones 46 et 47 partis II) adeoque quatenus Deum contemplamur eatenus agimus (per propositionem 3 partis III) et consequenter (per propositionem 59 partis III) nulla potest dari tristitia concomitante idea Dei hoc est (per 7 affectuum definitionem) nemo Deum odio habere potest. Q.E.D. 
 
 COROLLARIUM: Amor erga Deum in odium verti nequit. 
 
 SCHOLIUM: At objici potest quod dum Deum omnium rerum causam intelligimus, eo ipso Deum tristiti&aelig; causam consideramus. Sed ad hoc respondeo quod quatenus tristiti&aelig; causas intelligimus eatenus (per propositionem 3 hujus) ipsa desinit esse passio hoc est (per propositionem 59 partis III) eatenus desinit esse tristitia atque adeo quatenus Deum tristiti&aelig; causam esse intelligimus eatenus l&aelig;tamur. 
 
 PROPOSITIO XIX: Qui Deum amat, conari non potest ut Deus ipsum contra amet. 
 
 DEMONSTRATIO: Si homo id conaretur, cuperet ergo (per corollarium propositionis 17 hujus) ut Deus quem amat non esset Deus et consequenter (per propositionem 19 partis III) contristari cuperet, quod (per propositionem 28 partis III) est absurdum. Ergo qui Deum amat etc. Q.E.D. 
 
 PROPOSITIO XX: Hic erga Deum amor neque invidi&aelig; neque zelotypi&aelig; affectu inquinari potest sed eo magis fovetur quo plures homines eodem amoris vinculo cum Deo junctos imaginamur. 
 
 DEMONSTRATIO: Hic erga Deum amor summum bonum est quod ex dictamine rationis appetere possumus (per propositionem 28 partis IV) et omnibus hominibus commune est (per propositionem 36 partis IV) et omnes ut eodem gaudeant cupimus (per propositionem 37 partis IV) atque adeo (per 23 affectuum definitionem) invidi&aelig; affectu maculari nequit neque etiam (per propositionem 18 hujus et definitionem zelotypi&aelig;, quam vide in scholio propositionis 35 partis III) zelotypi&aelig; affectu sed contra (per propositionem 31 partis III) eo magis foveri debet quo plures homines eodem gaudere imaginamur. Q.E.D. 
 
 SCHOLIUM: Possumus hoc eodem modo ostendere nullum dari affectum qui huic amori directe sit contrarius, a quo hic ipse amor possit destrui atque adeo concludere possumus hunc erga Deum amorem omnium affectuum est constantissimum nec quatenus ad corpus refertur, posse destrui nisi cum ipso corpore. Cujus autem natur&aelig; sit quatenus ad solam mentem refertur, postea videbimus. Atque his omnia affectuum remedia sive id omne quod mens in se sola considerata adversus affectus potest, comprehendi; ex quibus apparet mentis in affectus potentiam consistere Iƒ in ipsa affectuum cognitione (vide scholium propositionis 4 hujus). IIƒ in eo quod affectus a cogitatione caus&aelig; extern&aelig; quam confuse imaginamur, separat (vide propositionem 2 cum eodem scholio propositionis 4 hujus). IIIƒ in tempore quo affectiones qu&aelig; ad res quas intelligimus referuntur, illas superant qu&aelig; ad res referuntur quas confuse seu mutilate concipimus (vide propositionem 7 hujus). IVƒ in multitudine causarum a quibus affectiones qu&aelig; ad rerum communes proprietates vel ad Deum referuntur, foventur (vide propositiones 9 et 11 hujus). Vƒ denique in ordine quo mens suos affectus ordinare et invicem concatenare potest (vide scholium propositionis 10 et insuper propositiones 12, 13 et 14 hujus). Sed ut h&aelig;c mentis in affectus potentia melius intelligatur, venit apprime notandum quod affectus a nobis magni appellantur quando unius hominis affectum cum affectu alterius comparamus et unum magis quam alium eodem affectu conflictari videmus; vel quando unius ejusdemque hominis affectus ad invicem comparamus eundemque uno affectu magis quam alio affici sive moveri comperimus. Nam (per propositionem 5 partis IV) vis cujuscunque affectus definitur potentia caus&aelig; extern&aelig; cum nostra comparata. At mentis potentia sola cognitione definitur; impotentia autem seu passio a sola cognitionis privatione hoc est ab eo per quod ide&aelig; dicuntur inad&aelig;quat&aelig;, &aelig;stimatur; ex quo sequitur mentem illam maxime pati cujus maximam partem ide&aelig; inad&aelig;quat&aelig; constituunt ita ut magis per id quod patitur quam per id quod agit dignoscatur et illam contra maxime agere cujus maximam partem ide&aelig; ad&aelig;quat&aelig; constituunt ita ut quamvis huic tot inad&aelig;quat&aelig; ide&aelig; quam illi insint, magis tamen per illas qu&aelig; human&aelig; virtuti tribuuntur quam per has qu&aelig; humanam impotentiam arguunt, dignoscatur. Deinde notandum animi &aelig;gritudines et infortunia potissimum originem trahere ex nimio amore erga rem qu&aelig; multis variationibus est obnoxia et cujus nunquam compotes esse possumus. Nam nemo de re ulla nisi quam amat sollicitus anxiusve est neque injuri&aelig;, suspiciones, inimiciti&aelig; etc. oriuntur nisi ex amore erga res quarum nemo potest revera esse compos. Ex his itaque facile concipimus quid clara et distincta cognitio et pr&aelig;cipue tertium illud cognitionis genus (de quo vide scholium propositionis 47 partis II) cujus fundamentum est ipsa Dei cognitio, in affectus potest quos nempe quatenus passiones sunt, si non absolute tollit (vide propositionem 3 cum scholio propositionis 4 hujus) saltem efficit ut minimam mentis partem constituant (vide propositionem 14 hujus). Deinde amorem gignit erga rem immutabilem et &aelig;ternam (vide propositionem 15 hujus) et cujus revera sumus compotes (vide propositionem 45 partis II) et qui propterea nullis vitiis qu&aelig; in communi amore insunt, inquinari sed semper major ac major esse potest (per propositionem 15 hujus) et mentis maximam partem occupare (per propositionem 16 hujus) lateque afficere. Atque his omnia qu&aelig; pr&aelig;sentem hanc vitam spectant, absolvi. Nam quod in hujus scholii principio dixi me his paucis omnia affectuum remedia amplexum esse, facile poterit unusquisque videre qui ad h&aelig;c qu&aelig; in hoc scholio diximus et simul ad mentis ejusque affectuum definitiones et denique ad propositiones 1 et 3 partis III attenderit. Tempus igitur jam est ut ad illa transeam qu&aelig; ad mentis durationem sine relatione ad corpus pertinent. 
 
 PROPOSITIO XXI: Mens nihil imaginari potest neque rerum pr&aelig;teritarum recordari nisi durante corpore. 
 
 DEMONSTRATIO: Mens actualem sui corporis existentiam non exprimit neque etiam corporis affectiones ut actuales concipit nisi durante corpore (per corollarium propositionis 8 partis II) et consequenter (per propositionem 26 partis II) nullum corpus ut actu existens concipit nisi durante suo corpore ac proinde nihil imaginari (vide imaginationis definitionem in scholio propositionis 17 partis II) neque rerum pr&aelig;teritarum recordari potest nisi durante corpore (vide definitionem memori&aelig; in scholio propositionis 18 partis II). Q.E.D. 
 
 PROPOSITIO XXII: In Deo tamen datur necessario idea qu&aelig; hujus et illius corporis humani essentiam sub &aelig;ternitatis specie exprimit. 
 
 DEMONSTRATIO: Deus non tantum est causa hujus et illius corporis humani existenti&aelig; sed etiam essenti&aelig; (per propositionem 25 partis I) qu&aelig; propterea per ipsam Dei essentiam necessario debet concipi (per axioma 4 partis I) idque &aelig;terna quadam necessitate (per propositionem 16 partis I) qui quidem conceptus necessario in Deo dari debet (per propositionem 3 partis II). Q.E.D. 
 
 PROPOSITIO XXIII: Mens humana non potest cum corpore absolute destrui sed ejus aliquid remanet quod &aelig;ternum est. 
 
 DEMONSTRATIO: In Deo datur necessario conceptus seu idea qu&aelig; corporis humani essentiam exprimit (per propositionem pr&aelig;cedentem) qu&aelig; propterea aliquid necessario est quod ad essentiam mentis human&aelig; pertinet (per propositionem 13 partis II). Sed menti human&aelig; nullam durationem qu&aelig; tempore definiri potest, tribuimus nisi quatenus corporis actualem existentiam qu&aelig; per durationem explicatur et tempore definiri potest, exprimit hoc est (per corollarium propositionis 8 partis II) ipsi durationem non tribuimus nisi durante corpore. Cum tamen aliquid nihilominus sit id quod &aelig;terna quadam necessitate per ipsam Dei essentiam concipitur (per propositionem pr&aelig;cedentem) erit necessario hoc aliquid quod ad mentis essentiam pertinet, &aelig;ternum. Q.E.D. 
 
 SCHOLIUM: Est uti diximus h&aelig;c idea qu&aelig; corporis essentiam sub specie &aelig;ternitatis exprimit, certus cogitandi modus qui ad mentis essentiam pertinet quique necessario &aelig;ternus est. Nec tamen fieri potest ut recordemur nos ante corpus exstitisse quandoquidem nec in corpore ulla ejus vestigia dari nec &aelig;ternitas tempore definiri nec ullam ad tempus relationem habere potest. At nihilominus sentimus experimurque nos &aelig;ternos esse. Nam mens non minus res illas sentit quas intelligendo concipit quam quas in memoria habet. Mentis enim oculi quibus res videt observatque, sunt ips&aelig; demonstrationes. Quamvis itaque non recordemur nos ante corpus exstitisse, sentimus tamen mentem nostram quatenus corporis essentiam sub &aelig;ternitatis specie involvit, &aelig;ternam esse et hanc ejus existentiam tempore definiri sive per durationem explicari non posse. Mens igitur nostra eatenus tantum potest dici durare ejusque existentia certo tempore definiri potest quatenus actualem corporis existentiam involvit et eatenus tantum potentiam habet rerum existentiam tempore determinandi easque sub duratione concipiendi. 
 
 PROPOSITIO XXIV: Quo magis res singulares intelligimus eo magis Deum intelligimus. 
 
 DEMONSTRATIO: Patet ex corollario propositionis 25 partis I. 
 
 PROPOSITIO XXV: Summus mentis conatus summaque virtus est res intelligere tertio cognitionis genere. 
 
 DEMONSTRATIO: Tertium cognitionis genus procedit ab ad&aelig;quata idea quorundam Dei attributorum ad ad&aelig;quatam cognitionem essenti&aelig; rerum (vide hujus definitionem in II scholio propositionis 40 partis II) et quo magis hoc modo res intelligimus eo magis (per propositionem pr&aelig;cedentem) Deum intelligimus ac proinde (per propositionem 28 partis IV) summa mentis virtus hoc est (per definitionem 8 partis IV) mentis potentia seu natura sive (per propositionem 7 partis III) summus conatus est res intelligere tertio cognitionis genere. Q.E.D. 
 
 PROPOSITIO XXVI: Quo mens aptior est ad res tertio cognitionis genere intelligendum, eo magis cupit res eodem hoc cognitionis genere intelligere. 
 
 DEMONSTRATIO: Patet. Nam quatenus concipimus mentem aptam esse ad res hoc cognitionis genere intelligendum eatenus eandem determinatam concipimus ad res eodem cognitionis genere intelligendum et consequenter (per 1 affectuum definitionem) quo mens ad hoc aptior est, eo magis hoc cupit. Q.E.D. 
 
 PROPOSITIO XXVII: Ex hoc tertio cognitionis genere summa qu&aelig; dari potest mentis acquiescentia, oritur. 
 
 DEMONSTRATIO: Summa mentis virtus est Deum cognoscere (per propositionem 28 partis IV) sive res tertio cognitionis genere intelligere (per propositionem 25 hujus); qu&aelig; quidem virtus eo major est quo mens hoc cognitionis genere magis res cognoscit (per propositionem 24 hujus) adeoque qui res hoc cognitionis genere cognoscit, is ad summam humanam perfectionem transit et consequenter (per 2 affectuum definitionem) summa l&aelig;titia afficitur idque (per propositionem 43 partis II) concomitante idea sui su&aelig;que virtutis ac proinde (per 25 affectuum definitionem) ex hoc cognitionis genere summa qu&aelig; dari potest oritur acquiescentia. Q.E.D. 
 
 PROPOSITIO XXVIII: Conatus seu cupiditas cognoscendi res tertio cognitionis genere oriri non potest ex primo, at quidem ex secundo cognitionis genere. 
 
 DEMONSTRATIO: H&aelig;c propositio per se patet. Nam quicquid clare et distincte intelligimus, id vel per se vel per aliud quod per se concipitur, intelligimus hoc est ide&aelig; qu&aelig; in nobis clar&aelig; et distinct&aelig; sunt sive qu&aelig; ad tertium cognitionis genus referuntur (vide II scholium propositionis 40 partis II) non possunt sequi ex ideis mutilatis et confusis qu&aelig; (per idem scholium) ad primum cognitionis genus referuntur sed ex ideis ad&aelig;quatis sive (per idem scholium) ex secundo et tertio cognitionis genere ac proinde (per 1 affectuum definitionem) cupiditas cognoscendi res tertio cognitionis genere non potest oriri ex primo, at quidem ex secundo. Q.E.D. 
 
 PROPOSITIO XXIX: Quicquid mens sub specie &aelig;ternitatis intelligit, id ex eo non intelligit quod corporis pr&aelig;sentem actualem existentiam concipit sed ex eo quod corporis essentiam concipit sub specie &aelig;ternitatis. 
 
 DEMONSTRATIO: Quatenus mens pr&aelig;sentem sui corporis existentiam concipit eatenus durationem concipit qu&aelig; tempore determinari potest et eatenus tantum potentiam habet concipiendi res cum relatione ad tempus (per propositionem 21 hujus et propositionem 26 partis II). At &aelig;ternitas per durationem explicari nequit (per definitionem 8 partis I et ipsius explicationem). Ergo mens eatenus potestatem non habet concipiendi res sub specie &aelig;ternitatis sed quia de natura rationis est res sub specie &aelig;ternitatis concipere (per II corollarium propositionis 44 partis II) et ad mentis naturam etiam pertinet corporis essentiam sub specie &aelig;ternitatis concipere (per propositionem 23 hujus) et pr&aelig;ter h&aelig;c duo nihil aliud ad mentis essentiam pertinet (per propositionem 13 partis II) ergo h&aelig;c potentia concipiendi res sub specie &aelig;ternitatis ad mentem non pertinet nisi quatenus corporis essentiam sub specie &aelig;ternitatis concipit. Q.E.D. 
 
 SCHOLIUM: Res duobus modis a nobis ut actuales concipiuntur vel quatenus easdem cum relatione ad certum tempus et locum existere vel quatenus ipsas in Deo contineri et ex natur&aelig; divin&aelig; necessitate consequi concipimus. Qu&aelig; autem hoc secundo modo ut ver&aelig; seu reales concipiuntur, eas sub &aelig;ternitatis specie concipimus et earum ide&aelig; &aelig;ternam et infinitam Dei essentiam involvunt, ut propositione 45 partis II ostendimus, cujus etiam scholium vide. 
 
 PROPOSITIO XXX: Mens nostra quatenus se et corpus sub &aelig;ternitatis specie cognoscit eatenus Dei cognitionem necessario habet scitque se in Deo esse et per Deum concipi. 
 
 DEMONSTRATIO: &aelig;ternitas est ipsa Dei essentia quatenus h&aelig;c necessariam involvit existentiam (per definitionem 8 partis I). Res igitur sub specie &aelig;ternitatis concipere est res concipere quatenus per Dei essentiam ut entia realia concipiuntur sive quatenus per Dei essentiam involvunt existentiam adeoque mens nostra quatenus se et corpus sub specie &aelig;ternitatis concipit eatenus Dei cognitionem necessario habet scitque etc. Q.E.D. 
 
 PROPOSITIO XXXI: Tertium cognitionis genus pendet a mente tanquam a formali causa quatenus mens ipsa &aelig;terna est. 
 
 DEMONSTRATIO: Mens nihil sub &aelig;ternitatis specie concipit nisi quatenus sui corporis essentiam sub &aelig;ternitatis specie concipit (per propositionem 29 hujus) hoc est (per propositiones 21 et 23 hujus) nisi quatenus &aelig;terna est adeoque (per propositionem pr&aelig;cedentem) quatenus &aelig;terna est, Dei habet cognitionem, qu&aelig; quidem cognitio est necessario ad&aelig;quata (per propositionem 46 partis II) ac proinde mens quatenus &aelig;terna est, ad illa omnia cognoscendum est apta qu&aelig; ex data hac Dei cognitione consequi possunt (per propositionem 40 partis II) hoc est ad res tertio cognitionis genere cognoscendum (vide hujus definitionem in II scholio propositionis 40 partis II) cujus propterea mens (per definitionem 1 partis III) quatenus &aelig;terna est, causa est ad&aelig;quata seu formalis. Q.E.D. 
 
 SCHOLIUM: Quo igitur unusquisque hoc cognitionis genere plus pollet, eo melius sui et Dei conscius est hoc est eo est perfectior et beatior, quod adhuc clarius ex sequentibus patebit. Sed hic notandum quod tametsi jam certi sumus mentem &aelig;ternam esse quatenus res sub &aelig;ternitatis specie concipit, nos tamen, ut ea qu&aelig; ostendere volumus facilius explicentur et melius intelligantur, ipsam tanquam jam inciperet esse et res sub &aelig;ternitatis specie intelligere jam inciperet, considerabimus, ut huc usque fecimus; quod nobis absque ullo erroris periculo facere licet modo nobis cautio sit nihil concludere nisi ex perspicuis pr&aelig;missis. 
 
 PROPOSITIO XXXII: Quicquid intelligimus tertio cognitionis genere, eo delectamur et quidem concomitante idea Dei tanquam causa. 
 
 DEMONSTRATIO: Ex hoc cognitionis genere summa qu&aelig; dari potest mentis acquiescentia (per propositionem 27 hujus) hoc est (per 25 affectuum definitionem) l&aelig;titia oritur eaque concomitante idea sui et consequenter (per propositionem 30 hujus) concomitante etiam idea Dei tanquam causa. Q.E.D. 
 
 COROLLARIUM: Ex tertio cognitionis genere oritur necessario amor Dei intellectualis. Nam ex hoc cognitionis genere oritur (per propositionem pr&aelig;cedentem) l&aelig;titia concomitante idea Dei tanquam causa hoc est (per 6 affectuum definitionem) amor Dei non quatenus ipsum ut pr&aelig;sentem imaginamur (per propositionem 29 hujus) sed quatenus Deum &aelig;ternum esse intelligimus et hoc est quod amorem Dei intellectualem voco. 
 
 PROPOSITIO XXXIII: Amor Dei intellectualis qui ex tertio cognitionis genere oritur, est &aelig;ternus. 
 
 DEMONSTRATIO: Tertium enim cognitionis genus (per propositionem 31 hujus et axioma 3 partis I) est &aelig;ternum adeoque (per idem axioma partis I) amor qui ex eodem oritur, est etiam necessario &aelig;ternus. Q.E.D. 
 
 SCHOLIUM: Quamvis hic erga Deum amor principium non habuerit (per propositionem pr&aelig;cedentem) habet tamen omnes amoris perfectiones perinde ac si ortus fuisset, sicut in corollario propositionis pr&aelig;cedentis finximus. Nec ulla hic est differentia nisi quod mens easdem has perfectiones quas eidem jam accedere finximus &aelig;ternas habuerit idque concomitante idea Dei tanquam causa &aelig;terna. Quod si l&aelig;titia in transitione ad majorem perfectionem consistit, beatitudo sane in eo consistere debet quod mens ipsa perfectione sit pr&aelig;dita. 
 
 PROPOSITIO XXXIV: Mens non nisi durante corpore obnoxia est affectibus qui ad passiones referuntur. 
 
 DEMONSTRATIO: Imaginatio est idea qua mens rem aliquam ut pr&aelig;sentem contemplatur (vide ejus definitionem in scholio propositionis 17 partis II) qu&aelig; tamen magis corporis humani pr&aelig;sentem constitutionem quam rei extern&aelig; naturam indicat (per II corollarium propositionis 16 partis II). Est igitur affectus (per generalem affectuum definitionem) imaginatio quatenus corporis pr&aelig;sentem constitutionem indicat atque adeo (per propositionem 21 hujus) mens non nisi durante corpore obnoxia est affectibus qui ad passiones referuntur. Q.E.D. 
 
 COROLLARIUM: Hinc sequitur nullum amorem pr&aelig;ter amorem intellectualem esse &aelig;ternum. 
 
 SCHOLIUM: Si ad hominum communem opinionem attendamus, videbimus eos su&aelig; mentis &aelig;ternitatis esse quidem conscios sed ipsos eandem cum duratione confundere eamque imaginationi seu memori&aelig; tribuere quam post mortem remanere credunt. 
 
 PROPOSITIO XXXV: Deus se ipsum amore intellectuali infinito amat. 
 
 DEMONSTRATIO: Deus est absolute infinitus (per definitionem 6 partis I) hoc est (per definitionem 6 partis II) Dei natura gaudet infinita perfectione idque (per propositionem 3 partis II) concomitante idea sui hoc est (per propositionem 11 et definitionem 1 partis I) idea su&aelig; caus&aelig; et hoc est quod in corollario propositionis 32 hujus amorem intellectualem esse diximus. 
 
 PROPOSITIO XXXVI: Mentis amor intellectualis erga Deum est ipse Dei amor quo Deus se ipsum amat, non quatenus infinitus est sed quatenus per essentiam human&aelig; mentis sub specie &aelig;ternitatis consideratam explicari potest hoc est mentis erga Deum amor intellectualis pars est infiniti amoris quo Deus se ipsum amat. 
 
 DEMONSTRATIO: Hic mentis amor ad mentis actiones referri debet (per corollarium propositionis 32 hujus et per propositionem 3 partis III) qui proinde actio est qua mens se ipsam contemplatur concomitante idea Dei tanquam causa (per propositionem 32 hujus et ejus corollarium) hoc est (per corollarium propositionis 25 partis I et corollarium propositionis 11 partis II) actio qua Deus quatenus per mentem humanam explicari potest, seipsum contemplatur concomitante idea sui atque adeo (per propositionem pr&aelig;cedentem) hic mentis amor pars est infiniti amoris quo Deus seipsum amat. Q.E.D. 
 
 COROLLARIUM: Hinc sequitur quod Deus quatenus seipsum amat, homines amat et consequenter quod amor Dei erga homines et mentis erga Deum amor intellectualis unum et idem sit. 
 
 SCHOLIUM: Ex his clare intelligimus qua in re nostra salus seu beatitudo seu libertas consistit nempe in constanti et &aelig;terno erga Deum amore sive in amore Dei erga homines. Atque hic amor seu beatitudo in sacris codicibus gloria appellatur nec immerito. Nam sive hic amor ad Deum referatur sive ad mentem, recte animi acquiescentia qu&aelig; revera a gloria (per 25 et 30 affectuum definitiones) non distinguitur, appellari potest. Nam quatenus ad Deum refertur, est (per propositionem 35 hujus) l&aelig;titia, liceat hoc adhuc vocabulo uti, concomitante idea sui ut et quatenus ad mentem refertur (per propositionem 27 hujus). Deinde quia nostr&aelig; mentis essentia in sola cognitione consistit cujus principium et fundamentum Deus est (per propositionem 15 partis I et scholium propositionis 47 partis II) hinc perspicuum nobis fit quomodo et qua ratione mens nostra secundum essentiam et existentiam ex natura divina sequatur et continuo a Deo pendeat; quod hic notare oper&aelig; pretium duxi ut hoc exemplo ostenderem quantum rerum singularium cognitio quam intuitivam sive tertii generis appellavi (vide II scholium propositionis 40 partis II) polleat potiorque sit cognitione universali quam secundi generis esse dixi. Nam quamvis in prima parte generaliter ostenderim omnia (et consequenter mentem etiam humanam) a Deo secundum essentiam et existentiam pendere, illa tamen demonstratio tametsi legitima sit et extra dubitationis aleam posita, non ita tamen mentem nostram afficit quam quando id ipsum ex ipsa essentia rei cujuscunque singularis quam a Deo pendere dicimus, concluditur. 
 
 PROPOSITIO XXXVII: Nihil in natura datur quod huic amori intellectuali sit contrarium sive quod ipsum possit tollere. 
 
 DEMONSTRATIO: Hic intellectualis amor ex mentis natura necessario sequitur quatenus ipsa ut &aelig;terna veritas per Dei naturam consideratur (per propositiones 33 et 29 hujus). Si quid ergo daretur quod huic amori esset contrarium, id contrarium esset vero et consequenter id quod hunc amorem posset tollere, efficeret ut id quod verum est, falsum esset, quod (ut per se notum) est absurdum. Ergo nihil in natura datur etc. Q.E.D. 
 
 SCHOLIUM: Partis quart&aelig; axioma res singulares respicit quatenus cum relatione ad certum tempus et locum considerantur, de quo neminem dubitare credo. 
 
 PROPOSITIO XXXVIII: Quo plures res secundo et tertio cognitionis genere mens intelligit, eo minus ipsa ab affectibus qui mali sunt, patitur et mortem minus timet. 
 
 DEMONSTRATIO: Mentis essentia in cognitione consistit (per propositionem 11 partis II); quo igitur mens plures res cognoscit secundo et tertio cognitionis genere, eo major ejus pars remanet (per propositiones 23 et 29 hujus) et consequenter (per propositionem pr&aelig;cedentem) eo major ejus pars non tangitur ab affectibus qui nostr&aelig; natur&aelig; sunt contrarii hoc est (per propositionem 30 partis IV) qui mali sunt. Quo itaque mens plures res secundo et tertio cognitionis genere intelligit, eo major ejus pars ill&aelig;sa manet et consequenter minus ab affectibus patitur etc. Q.E.D. 
 
 SCHOLIUM: Hinc intelligimus id quod in scholio propositionis 39 partis IV attigi et quod in hac parte explicare promisi nempe quod mors eo minus est noxia quo mentis clara et distincta cognitio major est et consequenter quo mens magis Deum amat. Deinde quia (per propositionem 27 hujus) ex tertio cognitionis genere summa qu&aelig; dari potest oritur acquiescentia, hinc sequitur mentem humanam posse ejus natur&aelig; esse ut id quod ejus cum corpore perire ostendimus (vide propositionem 21 hujus) in respectu ad id quod ipsius remanet, nullius sit momenti. Sed de his mox prolixius. 
 
 PROPOSITIO XXXIX: Qui corpus ad plurima aptum habet, is mentem habet cujus maxima pars est &aelig;terna. 
 
 DEMONSTRATIO: Qui corpus ad plurima agendum aptum habet, is minime affectibus qui mali sunt, conflictatur (per propositionem 38 partis IV) hoc est (per propositionem 30 partis IV) affectibus qui natur&aelig; nostr&aelig; sunt contrarii atque adeo (per propositionem 10 hujus) potestatem habet ordinandi et concatenandi corporis affectiones secundum ordinem ad intellectum et consequenter efficiendi (per propositionem 14 hujus) ut omnes corporis affectiones ad Dei ideam referantur, ex quo fiet (per propositionem 15 hujus) ut erga Deum afficiatur amore qui (per propositionem 16 hujus) mentis maximam partem occupare sive constituere debet ac proinde (per propositionem 33 hujus) mentem habet cujus maxima pars est &aelig;terna. Q.E.D. 
 
 SCHOLIUM: Quia corpora humana ad plurima apta sunt, non dubium est quin ejus natur&aelig; possint esse ut ad mentes referantur qu&aelig; magnam sui et Dei habeant cognitionem et quarum maxima seu pr&aelig;cipua pars est &aelig;terna atque adeo ut mortem vix timeant. Sed ut h&aelig;c clarius intelligantur, animadvertendum hic est quod nos in continua vivimus variatione et prout in melius sive in pejus mutamur, eo felices aut infelices dicimur. Qui enim ex infante vel puero in cadaver transiit, infelix dicitur et contra id felicitati tribuitur, quod totum vit&aelig; spatium mente sana in corpore sano percurrere potuerimus. Et revera qui corpus habet ut infans vel puer ad paucissima aptum et maxime pendens a causis externis, mentem habet qu&aelig; in se sola considerata nihil fere sui nec Dei nec rerum sit conscia et contra qui corpus habet ad plurima aptum, mentem habet qu&aelig; in se sola considerata multum sui et Dei et rerum sit conscia. In hac vita igitur apprime conamur ut corpus infanti&aelig; in aliud quantum ejus natura patitur eique conducit, mutetur quod ad plurima aptum sit quodque ad mentem referatur qu&aelig; sui et Dei et rerum plurimum sit conscia atque ita ut id omne quod ad ipsius memoriam vel imaginationem refertur, in respectu ad intellectum vix alicujus sit momenti, ut in scholio propositionis pr&aelig;cedentis jam dixi. 
 
 PROPOSITIO XL: Quo unaqu&aelig;que res plus perfectionis habet, eo magis agit et minus patitur et contra quo magis agit, eo perfectior est. 
 
 DEMONSTRATIO: Quo unaqu&aelig;que res perfectior est, eo plus habet realitatis (per definitionem 6 partis II) et consequenter (per propositionem 3 partis III cum ejus scholio) eo magis agit et minus patitur; qu&aelig; quidem demonstratio inverso ordine eodem modo procedit, ex quo sequitur ut res contra eo sit perfectior quo magis agit. Q.E.D. 
 
 COROLLARIUM: Hinc sequitur partem mentis qu&aelig; remanet quantacunque ea sit, perfectiorem esse reliqua. Nam pars mentis &aelig;terna (per propositiones 23 et 29 hujus) est intellectus per quem solum nos agere dicimur (per propositionem 3 partis III); illa autem quam perire ostendimus, est ipsa imaginatio (per propositionem 21 hujus) per quam solam dicimur pati (per propositionem 3 partis III et generalem affectuum definitionem) atque adeo (per propositionem pr&aelig;cedentem) illa quantacunque ea sit, hac est perfectior. Q.E.D. 
 
 SCHOLIUM: H&aelig;c sunt qu&aelig; de mente quatenus sine relatione ad corporis existentiam consideratur, ostendere constitueram; ex quibus et simul ex propositione 21 partis I et aliis apparet quod mens nostra quatenus intelligit &aelig;ternus cogitandi modus sit qui alio cogitandi modo determinatur et hic iterum ab alio et sic in infinitum ita ut omnes simul Dei &aelig;ternum et infinitum intellectum constituant. 
 
 PROPOSITIO XLI: Quamvis nesciremus mentem nostram &aelig;ternam esse, pietatem tamen et religionem et absolute omnia qu&aelig; ad animositatem et generositatem referri ostendimus in quarta parte, prima haberemus. 
 
 DEMONSTRATIO: Primum et unicum virtutis seu recte vivendi rationis fundamentum (per corollarium propositionis 22 et per propositionem 24 partis IV) est suum utile qu&aelig;rere. Ad illa autem determinandum qu&aelig; ratio utilia esse dictat, nullam rationem habuimus mentis &aelig;ternitatis quam demum in hac quinta parte novimus. Quamvis igitur tum temporis ignoraverimus mentem esse &aelig;ternam, illa tamen qu&aelig; ad animositatem et generositatem referri ostendimus, prima habuimus atque adeo quamvis etiam nunc hoc ipsum ignoraremus, eadem tamen pr&aelig;scripta prima haberemus. Q.E.D. 
 
 SCHOLIUM: Communis vulgi persuasio alia videtur esse. Nam plerique videntur credere se eatenus liberos esse quatenus libidini parere licet et eatenus de suo jure cedere quatenus ex legis divin&aelig; pr&aelig;scripto vivere tenentur. Pietatem igitur et religionem et absolute omnia qu&aelig; ad animi fortitudinem referuntur, onera esse credunt qu&aelig; post mortem deponere et pretium servitutis nempe pietatis et religionis accipere sperant nec hac spe sola sed etiam et pr&aelig;cipue metu ne diris scilicet suppliciis post mortem puniantur, inducuntur ut ex legis divin&aelig; pr&aelig;scripto quantum eorum fert tenuitas et impotens animus, vivant et nisi h&aelig;c spes et metus hominibus inessent, at contra si crederent mentes cum corpore interire nec restare miseris pietatis onere confectis vivere longius, ad ingenium redirent et ex libidine omnia moderari et fortun&aelig; potius quam sibi parere vellent. Qu&aelig; mihi non minus absurda videntur quam si quis propterea quod non credit se posse bonis alimentis corpus in &aelig;ternum nutrire, venenis potius et lethiferis se exsaturare vellet vel quia videt mentem non esse &aelig;ternam seu immortalem, ideo amens mavult esse et sine ratione vivere: qu&aelig; adeo absurda sunt ut vix recenseri mereantur. 
 
 PROPOSITIO XLII: Beatitudo non est virtutis pr&aelig;mium sed ipsa virtus nec eadem gaudemus quia libidines coercemus sed contra quia eadem gaudemus, ideo libidines coercere possumus. 
 
 DEMONSTRATIO: Beatitudo in amore erga Deum consistit (per propositionem 36 hujus et ejus scholium) qui quidem amor ex tertio cognitionis genere oritur (per corollarium propositionis 32 hujus) atque adeo hic amor (per propositiones 59 et 3 partis III) ad mentem quatenus agit referri debet ac proinde (per definitionem 8 partis IV) ipsa virtus est, quod erat primum. Deinde quo mens hoc amore divino seu beatitudine magis gaudet, eo plus intelligit (per propositionem 32 hujus) hoc est (per corollarium propositionis 3 hujus) eo majorem in affectus habet potentiam et (per propositionem 38 hujus) eo minus ab affectibus qui mali sunt, patitur atque adeo ex eo quod mens hoc amore divino seu beatitudine gaudet, potestatem habet libidines coercendi et quia humana potentia ad coercendos affectus in solo intellectu consistit, ergo nemo beatitudine gaudet quia affectus coercuit sed contra potestas libidines coercendi ex ipsa beatitudine oritur. Q.E.D. 
 
 SCHOLIUM: His omnia qu&aelig; de mentis in affectus potentia qu&aelig;que de mentis libertate ostendere volueram, absolvi. Ex quibus apparet quantum sapiens polleat potiorque sit ignaro qui sola libidine agitur. Ignarus enim pr&aelig;terquam quod a causis externis multis modis agitatur nec unquam vera animi acquiescentia potitur, vivit pr&aelig;terea sui et Dei et rerum quasi inscius et simulac pati desinit, simul etiam esse desinit. Cum contra sapiens quatenus ut talis consideratur, vix animo movetur sed sui et Dei et rerum &aelig;terna quadam necessitate conscius, nunquam esse desinit sed semper vera animi acquiescentia potitur. Si jam via quam ad h&aelig;c ducere ostendi, perardua videatur, inveniri tamen potest. Et sane arduum debet esse quod adeo raro reperitur. Qui enim posset fieri si salus in promptu esset et sine magno labore reperiri posset ut ab omnibus fere negligeretur? Sed omnia pr&aelig;clara tam difficilia quam rara sunt. 
 
Finis
 
 
 
 
	 Neo-Latin 
	 The Latin Library 
	 The Classics Homepage
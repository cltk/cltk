Campion: Miscellaneous Poetry
		 

		 
		 
	 
	
 

 Campion: Miscellaneous Poetry
 

 

 
I.
 

 
AD INVICTISSIMUM, SERENISSIMUMQUE IACOBUM
 
MAGNAE BRITANNIAE REGEM
 

 
Angliae, et unanimus Scotiae pater, anne maritus 
sis dubito, an neuter, (rex) vel
uterque simul. 
uxores pariter binas sibi iungat ut unus, 
credimus hoc, ipso te prohibente,
nephas. 
atque, maritali natas violare parentem   5 
complexu, quis non cogitat esse
scelus? 
at tibi divinis successibus utraque nubit; 
una tamen coniux, coniugis unus
amor. 
connubium o mirum, binas qui ducere, et unam 
possis! tu solus sic, Iacobe,
potes:   10 
divisas leviter terras componis un unam 
atque unam aeternum nomine, reque
facis: 
natisque, et nuptis, pater et vir factus utrisque es; 
unitis coniux vere, et amore
parens.
 

 
II.
 

 
EPIGRAMMA
 

 
Haeredem (ut spes est) pariet nova nupta Scot&iacute; Anglum; 
quem gignet posthac ille, Britannus
erit: 
sic nova posteritas, ex regnis orta duobus, 
utrinque egregios nobilitabit avos.

 

 
III.
 

 
EPIGRAMMA
 

 
"Quid tu te numeris immisces? anne medentem 
metra cathedratum ludicra scripta
decent?" 
musicus et medicus, celebris quoque, Phoebe, poeta es, 
et lepor aegrotos, arte rogante,
iuvat. 
crede mihi, doctum qui carmen non sapit, idem   5 
non habet ingenuum, nec genium
medici.
 

 
IV.
 

 
CARMEN SIBYLLAE
 

 
Debetur alto iure principium Iovi, 
votis det ipse vim meis, dictis fidem. 
utrinque decoris splendet egregium iubar; 
medio triumphus mole stat dignus sua, 
coelumque summo capite dilectum petit.   5 
quam pulchra pulchro sponsa respondet viro! 
quam plena numinis! patgrem vultu exprimit, 
parens futura masculae prolis, parens 
regum, imperatorum: additur Germaniae 
robur Britannicum: ecquid esse par potest?   10 
utramque iunget una mens gentem, fides, 
deique cultus unus, et simplex amor. 
idem erit utrique hostis, sodalis idem, idem 
votum periclitantium, atque eadem manus. 
favebit illis Pax, favebit bellica 
Fortuna, semper aderit adiutor Deus.   15 
sic, sic Sibilla; vocibus nec his deest 
pondus, nec hoc inane monumentum trahit. 
et aureum est, et quale nec flammas timet, 
nec fulgura, ipsi quippe sacratur Iovi. 
 

 
V.
 

 
ILLUSTRISSIMO, POTENTISSIMOQUE RHENI COMITI PALATINO, DUCI
BAVARIAE, ETC.
 

 
Cogimur; invitis (clarissime) parce querelis 
te salvo; laetos non sinit esse
Deus: 
nec speratus Hymen procedit lumine claro; 
principis extincti nubila fata
vetant. 
illius inferias maesto iam Musica cantu   5 
prosequitur, miseros haec dea sola
iuvat. 
illa suos tibi summittit (dux inclite) quaestus, 
fraternus fleto quem sociavit
amor: 
sed nova gravida, sed tam dulcia foedera rupit 
fati infoelicis livor, et hora
nocens.   10 
quod superest, nimios nobis omni arte dolores 
est mollire animus, spes meliora
dabit: 
cunctatosque olim cantabimus ipsi Hymenaeos, 
laeta simul fas sit reddere vota
Deo.
 

 
VI.
 

 
Omnia nec nostris bona sunt, sed nec mala libris; 
si placet hac cantes, hac quoque
lege legas.
 

 
VII.
 

 
Pulchro pulchra datur, sociali foedere amanti 
tandem nubit amans; ecquid
amabilius?
 

 
VIII.
 

 
Verae ut supersint nuptiae 
praeite duplici face: 
praetendat alteram necesse 
Hymen, alteram par est Amor.
 

 
IX.
 

 
Uni ego mallem placuisse docto, 
candido, et fastu sine iudicanti, 
millium quam millibus imperitorum 
inque videntium.
 

 
X.
 

 
THOMAE CAMPIANI EPIGRAMMA
 

 
DE INSTITUTO AUTHORIS
 

 
Famam, posteritas quem dedit Orpheo, 
Dolandi, melius musica dat tibi, 
fugaces reprimens archetypis sonos; 
quas et delicias praebuit auribus, 
ipsis conspicuas luminibus facit.
   5 
 

 
XI.
 

 
AD AUTHOREM
 

 
Personas propriis recte virtutibus ornas, 
(Barnesi) liber hic vivet, habet
genium, 
personae virtus umbra est; hanc illa refulcit, 
nec scio splendescat corpus an
umbra magis.
 

 
XII.
 

 
INCIPIT THOMAS CAMPIANUS MEDICINAE DOCTOR, 
IN PERAGRANTISSIMI, ITINEROSSIMI, MONTISCANDENTISSIMIQUE PEDITIS 
THOMAE CORYATI, VIGINTI HEBDOMADARIUM DIARIUM, SEX PEDIBUS
GRADIENS, 
PARTIM VERO CLAUDICANS, 
ENCOMIASTICON
 

 
Ad Venetos venit corio Coryiatus ab uno 
vectus, et, ut vectus, pene
revectus erat. 
nave una Dracus sic totum circuit orbem, 
at rediens retulit te, Coryate,
minus. 
illius undigenas tenet unica charta labores,   5 
tota tuos sed vix bibliotheca
capit. 
 

 
 explicit Thomas Campianus 
 
 

 
XIII.
 

 
Verba volant; verum: quid enim velocius illis? 
arte (Balese tua), nunc quoque
penna volat. 
 

 
T. C.
 

 

 
AD DIANAM 
 

 
Dii nemorum, et
vati Thamesinae adsistite nymphae, 
dum stuit herbosum vestras altare Dianae 
proper aquas, iaculantis apros, vulpesque Dianae. 
post hiemes aliquot solita inter sydera sydus 
nativo candore deam splendescere laeti   5 
suspicietis, iniqua arcentem frigora vultu, 
qua formosa poli galacialis parte relucens 
servatos lustrarit agros, populumque suarum 
virtutum memorem, nec dedignabitur alte 
despectare suos proiecta cacumina colles.   10 
illa aquilam (cernetis enim) rigidumque leonem 
frustra obnitentes roseis trahet armamentis, 
atque levi filo spumantia colla refringet. 
ocius o numphae quin fertis ad
illius aram 
gramneos flores, mentam, violasque latentes,   15 
et foliis quae caltha suis se prodit agente 
sole diem, frustra nymphis se illisa requirens 
cum gelidam fugeret retrahens sibi brachia noctem? 
praecipue asportate rosas, prata ampla rosarum, 
diva suos flores agnoscet debita sacra.   20 
congerite has frondes, stipulaque arente fovete 
candentes prunas, animisque educite flammam. 
has olim ad Thamesin sparsas in littore voces 
certum est in cineres dare, quid conspergitis undas 
o nymphae? quid iniqua pios manus enecat ignes?   25 
parce, dea, extinctam superant mea
sacra favillam, 
quasque adolere fuit satius, fecere sororum 
agmina relliquias, et mi monumenta pudoris. 
sed tibi seu coelum est animus, seu visere terras, 
ad Thamesin tua sceptra canam, tua sceptra canenti   30 
adcurrent nemora, et laurus simul omnia fient.
 

 

 
AD DAPHNIN 
 

 
Ecquis stat
superum? nec enim terrestis in illo 
effulsit splendor, certe aut Latous Apollo 
per virides saltus teneros sectatur amores, 
aut Daphnis formosus adest, quem sordida terra, 
quem nemus abductum, quem (si fas) Cynthia flevit.   5 
illi necquicquam Fauni, Charitesque quotannis 
ornarunt, festosque dies suavesque hymenaeos. 
montibus et silvis immania lustra ferarum 
eruit, innuptae veneratus sacra Dianae. 
ah nimium intrepidus torvo occursare leoni   10 
gestit, et ingentes ad pugnam incedere tauros. 
quam modo qua Tagus auriferis incumbit arenis, 
per vaga dorsa freti iuvenum longo agmine cinctus, 
vastatoris apri fugientia terga cecedit! 
non Atlante satae (foelicia sydera munus   15 
hoc pietatis habent) magis infoelicis Hyantis 
confusae ex abitu steterunt, trepidaeque volarunt 
per silvas, resonantibus undique Hyantida sylvis; 
quam te, Dapni, super duplicantes vota Britanni, 
quam te, Daphni, super pendentibus anxia fatis   20 
diva, notos metuens, longumque quod aestuat aequor. 
sed postquam sospes tandem patria arva revisas, 
terra nemusque viret, veteresque ex ordine cultus 
solenni instituunt silvestria numina pompa, 
nec tibi tandum ausit decus invidisse Menalcus.   25 
 
 

 
 
 
	 Campion 
	 Neo-Latin 
	 The Latin Library 
	 The Classics Page
Theodulus
		 

		 
		 
	 
	
 

 THEODULI ECLOCA 
 (c. 5th century A.D.) 
 

 

 
&#198;thiopum terras iam fervida torruit &aelig;stas, 
In Cancro solis dum volvitur aureus axis, 
Compuleratque suas tili&aelig; sub am&oelig;na capellas 
Natus ab Athenis pastor cognomine Pseustis, 
Pellis panther&aelig; corpus cui texit utrimque 
Discolor et rigidas perflavit fistula buccas 
Emittens sonitum per mille foramina vocum. 
Ad fontem iuxta pascebat oves Alithia, 
Virgo decora nimis David de semine regis, 
Cuius habens citharam fluvii percussit ad undam.    10 
Substiterat fluvius tanta dulcedine captus 
Auscultando quasi modulantis carmina plectri 
Ipseque balantum grex obliviscitur esum. 
Non tulerat Pseustis, sed motus felle doloris 
Litoris alterius proclamat ab aggere tutus: 
&#171;Cur, Alithia, canis rebus stultissima mutis? 
Si iuvat, ut vincas, mecum certare potestas: 
Fistula nostra tuum cedet, si vincis, in usum; 
Victa dabis citharam; legem c&oelig;amus in &aelig;quam&#187;. 
Illa refert: &#171;Nec dicta movent nec pr&aelig;mia mulcent    20 
Me tua nunc adeo, quia vulnere mordeor uno: 
Quo res cumque cadit, testis nisi sedulus assit, 
Si victus fueris, non me vicisse fateris. 
Sed quia mutari nescit sententia c&oelig;pti, 
En adaquare gregem, simul et relevare calorem 
Nostra venit Fronesis: sedeat pro iudice nobis&#187;. 
Pseustis ad h&aelig;c: &#171;Video quod eam sors obtulit ultro. 
Huc ades, o Fronesi! nam sufficit hora diei, 
Ut tua iam nostro postponas seria ludo&#187;. 
Tunc mater Fronesis: &#171;Adaquato me grege quamvis    30 
Accelerare domum iussisset uterque parentum 
Nec dubitem p&oelig;nas, si quicquam tardo, paratas, 
L&aelig;ta feram talis pr&aelig;sumens gaudia litis. 
Perge prior, Pseusti, quia masculus; illa sequaci 
&Aelig;quabit studio. Sit tetras in ordine vestro. 
Pitagor&aelig; numerus. Sol augeat, obsecro, tempus.&#187;
 

 
PSEUSTIS
 

 
Primus Cret&aelig;is venit Saturnus ab oris 
Aurea per cunctas disponens s&aelig;cula terras; 
Nullus ei genitor nec quisquam tempore maior; 
Ipso gaudet avo superum generosa propago.    40 
 

 
ALITHIA
 

 
Incola primus homo fuit in viridi paradiso. 
Coniuge vipereum donec suadente venenum 
Hausit eo cunctis miscendo pocula mortis: 
Sentit adhuc proles, quod commisere parentes.
 

 
PSEUSTIS
 

 
Splendorem tanti non passus Iuppiter auri 
Expulit illatis patrem crudeliter armis: 
Decolor argento mundi successit imago 
Et iam primatum dedit illi curia divum.
 

 
ALITHIA
 

 
Exulat eiectus de sede pia protoplastus    50 
Ac cinis in cinerem natur&aelig; mutat honorem. 
Ne tamen &aelig;terni temeremur stipite pomi, 
Flammeus ante fores vetat ensis adire volentes.
 

 
PSEUSTIS
 

 
Egregio Cecropi debetur causa litandi: 
Ille bovis primo rimatur viscera ferro. 
Sacra Iovi statuit, qu&aelig; posteritas celebravit; 
Condidit Athenas; adiuvit nomine Pallas.
 

 
ALITHIA
 

 
Immolat ante Deum Cain de semine frugum; 
Frater Abel iustus dedit acceptabile munus 
Sponte ferens agnum - talis decet hostia Christum -; 
Ense cadit fratris; loquitur post funera mortis.    60 
 

 
PSEUSTIS
 

 
Licaon Arcas c&aelig;lestes provocat iras, 
Quando suas &aelig;des invasit Iuppiter hospes, 
Fallere temptando numen Iovis; exuit ergo 
Corpus et os homlnis; s&aelig;vit lupus asper in arvis.
 

 
ALITHIA
 

 
Enoc, iustiti&aelig; polluto cultor in orbe, 
Raptus de terra nulli comparuit ultra, 
Iudicis adventum fidens athleta secundum; 
Leviathan contra socio pr&aelig;cedet Helia.
 

 
PSEUSTIS
 

 
Venit ab Oceano submergens cuncta vorago, 
Tellus cessit aqu&aelig;, periit quod vixerat omne;    70 
Deucalion homines, pr&aelig;ter quem nemo superstes, 
Cum Pirra iactis renovavit coniuge saxis. 
 

 
ALITHIA
 

 
Ultio digna Dei fontes disrupit abissi 
Octavum N&oelig; servans in partibtis arc&aelig;; 
Amodo ne talem patiantur s&aelig;cula cladem, 
Visibus humanis per nubila panditur Iris.
 

 
PSEUSTIS
 

 
Id&aelig;os lepores puer exagitat Ganimedes, 
Quem Iovis arreptum devexit in &aelig;thera sursum 
Armiger; ablato divum concesserat ordo 
Nomen pincern&aelig;, quod possedit prius Hebe.    80 
 

 
ALITHIA
 

 
Corvum perfidi&aelig; dampnant animalia qu&aelig;que, 
Nuntius inclusis quia noluit esse salutis; 
Ore columba suo ramum viridantibus intro 
Detulerat foliis, superest Armenia testis.
 

 
PSEUSTIS
 

 
Surrexere viri terra genitrice creati, 
Pellere c&aelig;licolas fuit omnibus una voluntas; 
Mons cumulat montem, sed totum Iuppiter hostem 
Fulmine deiectum Vulcani trusit in antrum.
 

 
ALITHIA
 

 
Posteritas Ad&aelig; summa Babilonis in arce 
Turrim construxit, qu&aelig; c&aelig;lum tangere possit.    90 
Excitat ira Deum: confusio fit labiorum, 
Disperguntur ibi, nomen non excidit urbi. 
 

 
PSEUSTIS
 

 
Fulmina Ciclopes Iovis imperio fabricantes 
P&aelig;one percusso morti decrevit Apollo; 
Mox deitate sua superum spoliatus in ira 
Admeti curam pecoris suscepit agendam. 
 

 
ALITHIA
 

 
Limite iussus Abram patrio discedere Sarram 
Assumpsit sine spe sobolis sibi concipiend&aelig;; 
Tandem confectis &aelig;tate creatur herilis 
Filius et lactat, sua quam natura gravabat.    100 
 

 
PSEUSTIS
 

 
D&aelig;dalus aptatis liquidum secat &aelig;ra pennis; 
Filius insequitur, fragilis sed cera liquatur 
Et cadit in pelagus, gemuit sub pondere fluctus. 
Ille sui compos brumales attigit Arctos. 
 

 
ALITHIA
 

 
Heredis forma non est motus patriarcha, 
Quin mactaret eum, nisi vox emissa deorsum 
Parcere iussisset; rapitur, qui cornibus h&aelig;ret 
In dumis, aries; sequitur patrem sua proles.
 

 
PSEUSTIS
 

 
Phillis amore gravi Demofontis capta superbi 
Mutat flebiliter rigidum pro corpore suber;    110 
Ille reversus eo truncum rigat ore supino, 
Occurrit foliis, ceu senserit oscula, Phillis. 
 

 
ALITHIA
 

 
In cinerem Sodomas solvens divina potestas 
Ob pactum patrui, Loth parcere cogitat uni; 
Servat eum Segor, sed perfida vertitur uxor 
In salis effigem, lambunt animalia cautem.
 

 
PSEUSTIS
 

 
Argolicas contra bellans acies Citharea 
Titid&aelig; manibus grave pertulerat dea vulnus; 
Deplorant socii commissa ducis furiosi, 
Nam facti volucres acuunt pro dentibus ungues.    120 
 

 
ALITHIA
 

 
Congressus Domino Iacob luctamine longo 
Nervos amisit femoris, dum cedere nescit; 
Quam plagam veluti gemat evenisse parenti, 
Non comedit nervum successio tota nepotum.
 

 
PSEUSTIS
 

 
Ipolitus s&aelig;va perit accusante noverca 
Discerptus bigis focas agitantibus undis. 
Dampna pudiciti&aelig; non pertulit ira Dian&aelig;: 
Ipolitum revocat; modo nomine Virbius extat.
 

 
ALITHIA
 

 
Venditus in servum Ioseph livore suorum 
Ardentits domin&aelig; dum spernit vota minasque,    130 
Addictus vinclis discussit somnia regis 
Et subduntur ei totius regna Canopi.
 

 
PSEUSTIS
 

 
Gr&aelig;corum primus vestigat grammata Cadmus 
Postquam sevit humi dentes septemplicls ydri; 
Quos necdum fato mersit fortuna sinistro: 
Ne patiatur idem, se sibilat esse draconem.
 

 
ALITHIA
 

 
Raptus aquis Moyses magicas everterat artes, 
Omnis eum regio timuit circumflua Nilo; 
Eduxit cives, submersit fluctibus hostes, 
Memphios exitium testatur adhuc mare rubrum.    140 
 

 
PSEUSTIS
 

 
Summa Iovis calidas Lurop&aelig; forma medullas 
Movit et in taurum deitatis vertit amictum: 
Virgine stuprata non passus Agenoris arma 
Nomen donat ei, quod habet pars tertia mundi.
 

 
ALITHIA
 

 
Insignem vitulum conflaverat ignis et aurum 
Ex Aaron digitis; insanit turba rebellis: 
Stirps Levi postquam Domini compescuit iram, 
pontificalis ei datur infula iure perhenni.
 

 
PSEUSTIS
 

 
Uxoris stimulos luis, Aimphiar&aelig; sacerdos, 
Pectore flagrantis dum splendet baca monilis:    150 
Haurit te subitus specus ex Acheronte profundo; 
Mactat eam tenebris orbat&aelig; dextera prolis.
 

 
ALITHIA
 

 
Fata Chor&aelig; miseri parere monent meliori: 
Accipit infernus, quem devorat arida te]lus; 
Sed Deus occulte Moysen sepeliverat ipse 
Nec cuiquam hominum dedit indagare sepulchrum.
 

 
PSEUSTIS
 

 
Ventilat &oelig;stro decoratam cornibus Io 
Iuno ferox et ei tutelam deputat Argi: 
Mugit pro verbis horrentibus obsita s&aelig;tis, 
Donec in effigiem rediit mutata priorem.    160 
 

 
ALITHIA
 

 
Offensus Balaam calcaribus urget asellam; 
Angelus occurrit, pecudem qui stare c&oelig;git. 
Res horrenda nimis! Laxatur vox animalis, 
Qu&aelig; consuevit homo producere verba, loquendo.
 

 
PSEUSTIS
 

 
Sufficeret thalamis ut Iuppiter Amphitrionis, 
Noctis opem placid&aelig; geminavit candida Ph&oelig;be; 
Protinus Alcmena licet indignante noverca 
Editus Alcides immissos strangulat angues.
 

 
ALITHIA
 

 
Victrici populo ne quondam vivida bello 
Deficeret virtus Gabaon ad pr&oelig;lia, Ph&oelig;bus    170 
Imperio Iosu&aelig; stabat defixus in arce: 
Qu&aelig; sanct&aelig; fidei sint pr&aelig;mia, discite cuncti.
 

 
PSEUSTIS
 

 
Alcid&aelig; vigilem spoliavit clava draconem; 
Gerionis pompam rapit et consumpserat ydram; 
Cacus cessit ei, succumbit ianitor Orci: 
Incendit demum p&aelig;lex Deianira superbum.
 

 
ALITHIA
 

 
Samson exuviis indutus niembra leonis 
Sternit mille viros, devastat vulpibus agros, 
Urbis claustra tulit, nervorum vincula rupit: 
Fraude sua tandem pr&aelig;cidit Dalida crinem.    180 
 

 
PSEUSTIS
 

 
Nomina mille deum vatem defendite vestrum, 
Qui colitis Ditem, qui stelliferam regionem, 
Qui partes mundi, qui stagna sonantis abissi: 
Nomina mille deum vatem defendite vestrum.
 

 
ALITHIA
 

 
Par idemque Deus, maiestas, gloria, virtus, 
Quod fuit, est et erit, te collaudat, tibi servit, 
Cui tres person&aelig;, tria nomina; tu sine fine, 
Tu sine principio nos vincere falsa iubeto.
 

 
PSEUSTIS
 

 
Certavere sequi demissis frondibus orni 
Orphea per silvas modulantem carminis odas;    190 
Euridicen motis, qui regna tenent Acherontis, 
Condicione gravi iussit Proserpina reddi.
 

 
ALITHIA
 

 
Ne regis corpus vexaret pr&aelig;do malignus, 
Cordarum musa puer adiuvit citharista; 
Cuius erat studium pelles tondere bidentum, 
Temporis articulo successit dextera sceptro.
 

 
PSEUSTIS
 

 
Herbarum succos tractans Cillenius heros 
Exortes lucis virga revocavit ab umbris, 
Arte potens tali, credas ut cuncta fateri, 
Quod natum Mai&aelig; lactavit mamma noverc&aelig;.    200 
 

 
ALITHIA
 

 
Omnipotens Idid&aelig; poscenti dona Sophi&aelig; 
Annuit in tantum, natur&aelig; vincat ut usum 
Pr&aelig;ditus ingenio decoravit m&oelig;nia tempio: 
Confertum gazis evertit amor muliebris.
 

 
PSEUSTIS
 

 
Gnosia cum raros quateret Dodona racemos, 
Mater larga Ceres miserata fame pereuntes 
Triptolemum mundo misit serpente ministro, 
Qui primum terr&aelig; spem demonstravit arist&aelig;.
 

 
ALITHIA
 

 
Nubes &aelig;thereas precibus constrinxit Helias, 
Gramina nulla super madidus stillaret ut imber;    210 
Pulsus humo patria bibit a torrente propheta; 
Suffecit pastus, quem detulit assecla corvus.
 

 
PSEUSTIS
 

 
Gorgonis effigie mortalis vertitur ide, 
Nam qui viderunt, lapides quasi diriguerunt. 
Bellerofon monstro cum Palladis arte perempto 
Comit equi pennas et se dimittit in auras.
 

 
ALITHIA
 

 
Effugium terr&aelig; Iezabel obstruxit Heli&aelig;, 
Cum distractus equis apparuit igneus axis; 
Flammea, qu&aelig; venit, vatem quadriga levavit, 
Spiritus heredi geminatur amore magistri.    220 
 

 
PSEUSTIS
 

 
Tithonum thalamis dignans Aurora superbis 
Augendo vitam mutavit in usque cicadam; 
Extinctum Troi&aelig; sepelivit Mennona long&aelig;, 
Annua cuius aves venerantur festa frequentes.
 

 
ALITHIA
 

 
Addictus morti faciem rigat imbre salubri 
Rex Ezechias et fati distulit horas; 
Ne dubitaret item se promeruisse salutem, 
Lora sui cursus retro sol flexit anhelus.
 

 
PSEUSTIS
 

 
Excedit laudes hominum, qui primus agones 
Instituit fieri sub vertice montis Olimpi:    230 
Ardua victrices obnubit laurea crines, 
Ducit pompa domum, sequitur confusio victum.
 

 
ALITHIA
 

 
Casum Iosi&aelig; deflebant oppida lud&aelig;: 
Magedo campos fons detestatur et arbos; 
M&aelig;rent morte sua leges et nobile Pascha, 
Omnis adhuc &aelig;tas, sed pr&aelig;cipue Ieremias.
 

 
PSEUSTIS
 

 
Dum tonitrus simulat Salmon et fulmina quassat 
Lampade terrifica percurrens Elidis arva, 
In medio pontis non passus Iuppiter hostis 
Comparis arma sui deiecerat igne minaci.    240 
 

 
ALITHIA
 

 
Inscius esse Deum nisi se rex Assiriorum 
Rores et pluvias septem toleravit aristas, 
Bestia factus homo: cunctis suadetur in illo, 
Discant natur&aelig; contenti viribus esse.
 

 
PSEUSTIS
 

 
Quadrupedes Ph&oelig;bi qu&aelig; cogit causa morari? 
Experientur item Ph&aelig;tontis s&aelig;cula cladem. 
Quid, vesper, cessas? Saturarunt prata capellas, 
Ruminat omne pecus, nescit procedere Ph&oelig;bus.
 

 
ALITHIA
 

 
Visibus humanis famulantur lumina solis 
Fixa tenore suo, quem prima creavit origo.    250 
Cur noctem revocas? Quid vis? Me fallere temptas; 
Quod te destituunt vires, suspiria produnt.
 

 
PSEUSTIS
 

 
Pignoris egregii speciem metuens violari 
Acrisius seris obstruxit limina turris: 
Et iam tecta super pluviam stillavit adulter 
Virginis in gremium: Dan&aelig;m corruperat aurum.
 

 
ALITHIA
 

 
In caveam missum non attigit ira leonum, 
Quamvis passa famem, tutante Deo Danielem, 
Signatis foribus cui prandia detulit intus 
Abacuc uno transvectus regna capillo.    260 
 

 
PSEUSTIS
 

 
Thura cremate focis, si quos servare velitis 
Fetus incolumes: iubet hoc Latonia proles. 
Ex humero Trivi&aelig; dependent spicula mille 
Cum totidem nervis, Niob&aelig; vindicta loquacis.
 

 
ALITHIA
 

 
Presbiteris flammas nec longi temporis &aelig;tas 
Nec tanti sexus potuit restringere virtus; 
Sed districta licet mortis sibi fata videret, 
Quam natura dedit legem, Susanna subegit.
 

 
PSEUSTIS
 

 
Mens robusta viri levitate cadit muliebri: 
Ypomanes tractant, gustu sua membra cruentant.    270 
Femina quid possit, Terei domus aspera novit, 
Scit Medea suis infesta clade peremptis.
 

 
ALITHIA
 

 
&Aelig;ra ne fedent, isth&aelig;c convicia, cessent. 
Femineas vires expavit dux Olofernes 
Insignis vidu&aelig; vesano captus amore: 
Deflent Assiri, quod crediderit mulieri.
 

 
PSEUSTIS
 

 
Ardet Scilla thoros - torquebat viscera Minos -, 
Purpureo veterem spoliavit crine parentem: 
Sed contempta viro plumas capit incita rostro, 
Vexat ubique pater, curvis sonat unguibus &aelig;r.    280 
 

 
ALITHIA
 

 
Coniugis offensum tumido sermone tirannum 
Persidis et Medi&aelig; species commovit Ediss&aelig;: 
In solio Vasti meruit captiva locari 
Civibus intentam removens a principe plagam.
 

 
PSEUSTIS
 

 
Prata virent, silv&aelig; frondent, nunc omnia rident: 
Huc Elicon Musas, huc, Protheu, mitte Nap&aelig;as; 
Assint pr&aelig;cipue, si curant florida Tempe. 
Quos in distichii serie complecteris, Enni.
 

 
ALITHIA
 

 
Erroris causas finxit timor atque voluptas: 
Singula si baratro sunt, numina singula c&aelig;lo,    290 
Si sua mundus babet, si pontus, quid modo restet 
Ni, quot membra tenes, tot confiteare penates?
 

 
PSEUSTIS
 

 
Sponte sua tauri cupiunt ad tecta reverti: 
Vesper oves cithiso, capras depellit ab ulmo; 
Ni matura redis, lupus insidiabitur agnis. 
Cede, dies, c&aelig;lo, quia nescit cedere virgo.
 

 
ALITHIA
 

 
Si vos terret, oves, lupus ad caulas redeuntes, 
Cornibus elatis illum, mea cura, petatis, 
Quem sine fraude pius paschalis vicerat Agnus. 
Fige, dies, cursum, ne perdat virgo triumphum.    300 
 

 
PSEUSTIS
 

 
Triste mari vectis Helen&aelig; respectus in astris, 
Frugibus &aelig;rugo, serpentum sibilus agro; 
Hortos talpa fodit, digitos urtica perurit: 
Omnia quis divum voluit confligere tantum?
 

 
ALITHIA
 

 
Dulce viro mulier, pratis arentibus imber, 
Mandragor&aelig; sterili, fons agricol&aelig; sitienti: 
Pr&aelig;cellit cunctis, anim&aelig; velamina carnis 
Lxuerint postquam, placari Iudicis iram.
 

 
PSEUSTIS
 

 
Qu&aelig;nam c&aelig;licolas avertit dira voluptas? 
Zodiaci numquid loca maximus ordo reliquit?    310 
Aut stertunt omnes aut tractant pocula Lethes. 
Cede, dies, c&aelig;lo, quia nescit cedere virgo.
 

 
ALITHIA
 

 
Obtutu vigili curat fastigia c&oelig;li, 
Quicquid nutrit humus, quicquid producit abissus, 
Nec somnum novit qui Verbo cuncta creavit. 
Fige dies, cursum, ne perdat virgo triumphum.
 

 
PSEUSTIS
 

 
Dic mihi: dum tristes adiit Proserpina sedes    320 
Lege data matri, si vellet nata reverti. 
Gustum perfidi&aelig; quis primum prodidit ore? 
Dic et Troianum lauderis scire secretum.
 

 
ALITHIA
 

 
Cum pelagus mundo subsidat, mundus Olimpo, 
In medio semper consistat pendulus &aelig;r, 
Dic: ubi terra levem c&aelig;li supereminet axem? 
Et te posse Dei tetragrammaton annuo fari.
 

 
PSEUSTIS
 

 
Ista suis hodie si prevalet artibus in me, 
Dum cessit Mopso, Calcantis more dolebo, 
Fraude puellari sed non patiar superari: 
Millesies repetam, nisi subtrahat Hesperus horam.
 

 
ALITHIA
 

 
Nunc utinam Tales, falsorum fictor, adesses! 
Quatuor imprimis evangelic&aelig; rationis    330 
Nitar codicibus, nostrum de virgine corpus 
Ut Deus accepit, nec me labor iste gravabit.
 

 
PSEUSTIS
 

 
Egregiam sobolem cui per Stilbontis amorem 
Vi superum magna sociasti -teste Capella-, 
Obsecro te, Fronesi, iubeas reticere sorori: 
Quo tendit, cedo nec me cessisse negabo.
 

 
FRONESIS
 

 
Mortales cuncti quod contendunt adipisci 
Nec, si perficiant, vit&aelig; discrimina curant, 
Ex insperato dominus tibi contulit ultro: 
Ut cessare velis devictus supplicat hostis.    340 
Treicius vates commovit pectine Manes, 
Te moveant lacrim&aelig;; iam tollit cornua Ph&oelig;be; 
Sol petit Oceanum. frigus succedit opacum: 
Desine quod restat, ne desperatio l&aelig;dat.
 

 
 Tunc Alithia Deo reddens pia carmina plectro 
Hoste suo victo c&oelig;pit modulare benigno: 
Alme Deus, triplex, ast omnipotens, pie, simplex, 
Qui c&aelig;lum, terras, mare, tartara rite gubernas 
Quique regis cuncta propria virtute sub una, 
Erige subiectos cunctos tibi, sterne superbos:     350 
 Cui sit laus semper, virtus, pax, gloria perpes, 
Quem decet &aelig;ternum regnum sine fine per &aelig;vum. 
 

 

 
 
 
	 Medieval Latin 
	 The Latin Library 
	 The Classics Page
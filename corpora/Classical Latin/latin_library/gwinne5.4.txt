Nero: Act V.4 
 
 

 
 Actus V, scena
11 [Actus IV, scena 1] 
 
 

 UMBRA Nero.

 NERO vocor; at non audio vocantem.

 UMBRA Nero.  4505 

 NERO indesinenter omnibus, mater, locis 

persequeris? an non te mei, qua me tui 

taedet, pudetque tandem? haud miseret mei? 

agnosco, pectus si recludatur meum, 

tormenta, &thorn;agra, mille poenarum modos,
  4510 

nisi grave vulnus, ulcus, aspicias nihil. 

tandem misereat: at dies idem redit 

vertentis anni, caesa quo mater mihi. 

quin scio, propinquum nil boni, quod me vocat. 

at esse laetum, diis vel invitis, libet.  4515 
 

 Sporum evocat, amplectitur. 

 regina, domina, Iuno, Venus, Hebe,
Spore, 

accede; nostro funde laetitiam sinu. 

 Intrat Epaphroditus a libellis cum litteris. 

 sed, Epaphrodite, quid rei? 

 EPAPH. haec in te probra, 

Vindex rebellis edidit, Caesar.

 NERO lege.

 EPAPH. "nunc Aenobarbus, ferreus mente, aeneus >  4520 

ore, regit orbem; praedo, non princeps regit, 

imo rapit orbem, praeco, non princeps. nec est 

Augustus, at cinaedus, auriga, histrio; 

nec vir, viro qui nupsit, et duxit virum. 

monstrum viri, cruore maceratum lutum.   4525 

quidvis magis quam musicus, et illud tamen 

(o principis laus magna) quam princeps magis. 

iste Nero quid agat, si rogas, audi; furit: 

ligatur, obcaecatur, insanit. parit 

Oedipus, Orestes, Hercules, quod non nefas?  4530 

Medaea, Canace, Phaedra, Helena, quod non nefas? 

mala male cantat illa, male perdit sua 

bona citharaedus malus, inexpertus, rudis 

fert Roma: sed an haec Gallia, an Vindex feret?" 

 NERO non fert columbam? milvium, imo aquilam feret.  4535 

feret leonem, mite qui non fert pecus. 

male tibi, nobis consulis, Vindex, bene.
  

quin subvenire perditis rebus studes. 

nempe locupletis Galliae immensas opes 

aggerere nostris bellicae hinc leges dabunt,
  4540 

bene nata, bona consumpta reparandi, seges. 

at Aenobarbus, non Nero, dicor: placet 

gentile nomen; minus adoptivum placet. 

illud resumam, quod per opprobrium exprobrat. 

male habet id unum: nempe citharaedus malus
  4545 

quia dicor: ullum nostris artificem magis, 

magis peritum, ex arte seu cithara canam, 

sive histrionem, Roscio haud dispar, agam?
 

dicite, sacratae vocis applausum mihi 

qui concitastis saepe! non nostis, scio:  4550 

et probro ab isto, probra quam falsa ingerat, 

discite. 

 Civis intus iurgium cum servo simulat. 

  sed illud quid sonat?
 

 VOX INTUS vindex tibi, 

male serve, veniat.

 NERO quid ait?

 EPAPH. irascens herus 

servo precatur male. 

 NERO sit ambobus male, 

nisi Vindici, quae a vindice, precantur mala.  4555 

sed quid nova tibi scriptio apportat novi? 
 

 Aliae literae ad Epaphroditum. 

 EPAPH. minatur eadem a Vindice et Gallis
mala.

 NERO et ego minabor Vindici et Gallis mala: 

paria vel illis, quae mihi minantur, ferant. 

ite, ite in illos: contrucidari volo  4560 

ubique quicquid exulum, quicquid latet 

Gallorum in urbe: Vindici et Gallis favent 

utrique, utrique conscii; pereant simul. 

quin Vindicis quicunque praesciderit caput,
 

centum aureorum millia merenti dabo.  4565 

ite populatum Gallias. sed quid refert 

quid in columnis scribitur, an et sunt probra?  

 Ascriptum columnis legit Epaphroditus. 

 EPAPH. cantando vigiles te, Nero, Galli
excitant. 

 NERO malent sopitum: nunc canunt, at mox
gement: 

nec in aurem utramvis dormient, qui me excitant.
  4570 

citentur omnes ad sacramentum tribus: 

dent e familis nomen et servi optimi, 

et atrienses, et reservati ad manum. 

vehicula fiant, organa ut scenae vehant. 

et concubinae, quasi viri curta coma,  4575 

mihi tondeantur, militent, comites eant, 

et cum securi peltam Amazoniam gerant. 

ut quasi Camillae socia sint Turno agmina; 

quem, cum revertar, ipse Virgilii canam.
 

 SPOR. meliore redeas omine: se unde aurea  4580 

ex messe merces, militum zv&Oslash;, c&Ecirc;xh? 


 NERO censum omnis ordo conferat, nummum asperum: 

et pustulatum argentum, et obryzum simul 

aurum exigatur: pensio in fiscum annua 

ab inquilinis cedat: ita nunc est opus:  4585 

congesta nec enim pace: quae bello egeram.

 EPAPH. bona sero captas: nunc habet fiscus male.

 NERO bonus ergo princeps: ero malus, ut adsint bona.

 EPAPH. at forte fato Galliae haud vinci queunt, 

nisi duce solo consule.

 NERO auspicium probo.
  4590 

honore uterque cedet: ego solus feram 

fasces, et arma in Gallias consul geram. 

strategema scitum restat, invictum,
unicum. 

ut Gallias ut venero, ut castra hostium 

videro, et ut ora viderint hostes mea,  4595 

prodibo inermis, hinc et hinc oculos feram: 

illi silebunt; et ego, nisi &thorn;ebo, nihil. 

illi obstupescent; et ego, nisi &thorn;ebo, nihil. 

scio, resipiscent, arma deponent, manus
 

dabunt, rogabunt veniam; ego laetus canam  4600 

cantica triumphi laeta, cum laetis ovans: 

quae iam parari tempus in laetum volo. 

 Insculptum monumento. 

 et omen ecce prosperum: Gallum vide
 

Romano ab equite militem oppressum, trahi 

crinibus: adoro coelites laeto omine.  4605 
 
 

 Annulus. 

  SPOR. ergo auspicanti
consuli hunc dono annulum:  

sis panton&#164;khw : fruere
tam votis tuis, 

quam Ditis iste dominus, et frater Iovis.

 NERO sculptura gemmae quae subest?

 SPOR. raptus deae, 

quae visa, amata, rapta simul Erebi deo.
  4610 

 NERO Sabina dulcis, quia tuum est, donum placet: 

a raptu, et imo Dite, vix omen placet.  

 Aliae literae ad Epaphroditum. 

 sed, Epaphrodite, quid novi e scriptis
novis? 

 EPAPH. nova monstra, Caesar. 

 NERO unde? quae? quot? quem petunt?

 EPAPH. defecit etiam Galba. 

 NERO defecit?

 EPAPH. novus  4615 

Caesar creatus.

 NERO Galba?

 EPAPH. Galba.

 NERO heu me occidi.
 

 Prope intermortuus cadit. 

  EPAPH. en fractus
animo, voce defectus stupet. 

collapsus, acsi spritu orbatus, iacet. 

succurre, nutrix; domina, succurre; alleva. 

 CALV. mi Caesar.

 NERO eheu.

 SPOR. mi Nero.

 NERO heu.

 EPAPH. Caesar. 
 

 Respicit. 

 NERO quid est?  4620 

quis me ad dolores revocat? excideram bene. 

 CALV. attolle caput. 

 Caput converberat. 

 NERO o perditum, infoelix caput; 
 diverberandum fuste; laniandas comas. 
 

 CALV. attolle vestem.

 NERO vestis in partes eat.
 

 Vestem dilacerat. 

 attolle, dicis; tolle, pars maior sociat.
  4625 

 SPOR. tibi parce, Caesar. 

 NERO nemo cui parcit deum, 

hominumve? utrique quem aemulis odiis premunt?

 CALV. recollige animum. 

 NERO nullus est.

 CALV. redeat prior.

 NERO iam periit. 

 SPOR. absit. 

 EPAPH. absit. imo adsit valens 

virtute, dignus Caesare, infractus malis.  4630 

 CALV. quid agis? virumne video?

 NERO de me actum vides.
 

 CALV. quin multa multi principes animo inclyto
 
 

paria tulere, terga nec dederant malis.

 NERO incognita, infanda, insolita cogor pati:
 

imperia siquidem vivus amitto mea.  4635 

 EPAPH. amissa nondum, dum domi miles frequens,

 fertque in rebelles arma Virginius
foris. 

ille tibi, Caesar, Vindicem et Galbam premet. 

ille veteranos, ille legiones regit 

tres; hi nisi unam, milites sparsos, novos.  4640 

adde, legiones Capito bis geminas habet, 

nec has remotas: advoces, nisi quod procul 

septemdecim alias: copiis tantis quis est 

qui pertimescat? ne time: oppositi luent, 

hostes senatus Vindicem et Galbam simul  4645 

proncunciavit publicos: hostes cadent. 

nihil ita durum, quin tua id virtus domet.

 NERO suspecta cuncta: deficit cunctis fides.
 

quis non, ubi ipsum petitur imperium, timet? 

quis non ad istos horret et trepidat sonos?  4650 

fateor, feriri non fero hanc chordam; strepit:
  

huius tetigeris quicquid. est ulcus; dolet: 

unde tener animus, quicquid increpuit, tremit. 

quid caveo certa, incerta quid timeo mala? 

non magna fateor quae timeo, timeo
tamen.   4655 

Apollo, memini, Dephicus fato dedit; 

cavenda cum annis lustra bis septem tribus.

 NEOPHYTUS tot natus annos Galba: sed taceo.

 NERO quid est? 

quid ais?

 NEOPH. tot annos natus imperium, aurguror, 

usque triplicabis, forsan obiturus senex.  4660 

 NERO vera augurare: nec dubito pisces mihi 

cito reddituros, siquid amittam mari. 

ita perbenigna sors mihi semper dea.

 SPOR. tam sit favendo firma, quam foelix dea.

 NERO hucusque, et ipsis favit in cunis mihi,
  4665 

nec triste venit aliquid, armillam auream
 

dum gessi: at ubi nunc illa quasi sortis favens 

tessera faventis? periit: ego perii simul. 

fore destitutum dixit astrologus: sed hoc
 

amissa post Britanniam Armenia, et tamen  4670 

utraque recepta fatum adimplevit; malis 

fatalibus defunctus ut videar: neque 

sic destitutum, quin et orientem, et sacra 

templa Solymorum, et denuo mundum integrum 

iam restiturus pristinae sorti regam.  4675 

extera ut adsint, 
p&ccedil;sa g&Eacute; texn&Oslash;n tr&#176;fei.
 

ex arte vivam musica, imperium ut ruat. 

ergo in rebelles meditor et modulor duces
 

ioculare carmen; quo caput calvum canam, 

cui pilus honesti non adhaerescit viri;
  4680 

os quasi serendis frugibus aratum solum; 

et nasum aduncum, accipitris indicium feri. 

habere nasum non datur tantum omnibus. 

Archilochus alter ego, Lycembaeis modis,
 

qui peius angant, quam pedes podagra, aut manus  4685 

veniamque Vindex interim siquam dabit, 

si vivo vinco, publice hydraulam dabo, 

dabo et choraulam, et tibiis doctus canam 

fixis utriculo. Caesarem annon haec decent? 
 

 Aliae literae ad Epaphroditum. 

 interim utriusque perfidum damno caput,
  4690 

proscribo bona.

 EPAPH. quin Galba proscribit tua:
 

tuique pretium capitis assignat suum 

Vindex: et illis arma coniunxit sua 

Virginius: illis Rubrius Gallus favet. 

sic habet in istis literis.

 NERO sic, sic habet?
  4695 

 Concerpit illas. 

 o execrandae litterae, quae sic
habent. 

quid nunc agendum? nil agere, nil non pati 

dignum Nerone? scilicet, totus mihi 

senatus odio mutuo invisus luet: 

caesus veneno dapibus immisto ruet.  4700 

urbs tota &thorn;ammis cedet; immissis feris, 

inhibere &thorn;ammas quisquis audebit, cadet, 

ut nemo post me Caesarem Romae imperet, 

urbe et senatu careat ut Caesar novus. 

hac hac it animus; hoc ago: sed ista ultio  4705 

optanda, non speranda: compingi nequit 

senatus: aditum et impetum populus premet, 

regeret: quid ergo? Sergium supplex petam?
 

non profuturum; nec decet. Parthos petam? 

prodigus in illos qui fui, ut referant vicem?
  4710 

at per rebelles clauditur ad illos via. 

quid tandem? adibo rostra, miserandus, gemens, 

atratus, omnes artis experiar modos, 

miserationem ut concitem, veniam precer? 

facilis roganti venia: nisi veniam dabunt,
  4715 

saltem dabunt, praefectus Aegyptum ut regam. 

hoc placet; hoc ut agam, sermo formandus mihi. 

at me priusquam ad rostra perveniam, manu
 

feroci, mente turba discerpet fera: 

ut ad astra, Romae qua facit populus deos,  4720 

ut primus, ita postremus Aeneades eat. 

quam varius eheu distrahor, dubius tremo, 

ut navis, unda et ventus ubi bellum gerunt;
 

ut nauta, an undae cedat, an vento magis. 

vos, spero, amici, mecum in Aegyptum ibitis:  4725 

classis paratur. vos, Gerelane, et Niger, 

ibitis!

 NIG. eundem in castra militibus magis.
 

 GER. nec quoquam eundem, nos nisi Sabinus iubet.

 NERO quid si Sabinum iubeo?

 GER. nil moveas tamen.

 NERO ingrata monstra, in Caesarem sic vos decet?  4730 

deseritis illum?

 NIG. deserit Caesar suos, 

ipse. 

 NERO quid ultra, quo magis fiam miser?
 

quos aluit aula, nunc fugam sorices parant: 

quos nostra texit vestis en tineae avolant.
 

cur vivo? cur non morior?

 NIG. usque adeo mori
  4735 

miserum?

 NERO Maronis audio Turnum, ac
agam. 

ventum ad supremum est: quo deus, quo sors vocat 

dura, sequar: omnis spes periiit, omnis salus. 

 

 Locusta evocatur cum veneno. 

 ut moriar igitur, Caesarem ut par est
mori, 

Locusta ferat huc toxicum certum et citum.
  4740 

Themistoclis, Mithridatis, Annibalis modo
 

moriar. venenum hoc quale? 

 Pyxis aurea. 

 LOC. quali omnis cadat 

vitae facultas: cecidit hoc frater. 

 NERO placet, 

me frater, uxor, mater impellunt mori.

 condatur ergo pyxide venenum aurea,  4745 

summos in usus. summa sed nondum premunt: 

et melius aliquid crastinus forsan dies. 

placidus molestas nunc levet curas sopor. 

paulisper illum fidus excubitor tegat.  

 Exit Nero cum Epaphrodito, Sporo etc. 

 [Actus IV, scena 2] 

 NIG. fidus ita fracto, fortis ita timido
quis est?   4750 

miseros amicos ulla num elegit fides? 

fortuna cui mutata non mutat fidem? 

cum deprimit fortuna, si attollit fides, 

laudata, sed depressa, dat poenas fides.
 

hinc fugere miseros, colere faelices decet.  4755 

accedo fatis, et deos sector duces. 

quem dii relinquunt, desero. quin, quod magis, 

se deserentem desero: quidni feror, 

quo fertur orbis? eo comes, ut omnes eunt? 

esto Nero solus; non erit solus Niger.  4760 

 GER. tribune, socios nos habe: nam non placet
 
 

perire cum Nerone pereunte, ut vides. 

quin silva, lauros quae sub Augusto dedit,
 

unde in triumphis quisque decerpsit suas 

Caesar coronas, arborem et sevit suam,  4765 

obitu serentis quae simul languens obit, 

nunc tota ab ima exaruit stirpe undique. 

quin silvae alumnae, quas parens alba edidit 

gallina, primum Liviae in gremium ferens 

lauri feracis ramulum, egregie ferax,  4770 

periere prorsus sobole gallinae inclita. 

quin tacta caelo Caesarum est aedes sacra; 

et deciderunt capita de statuis simul; 

sceptrumque fractum e manibus Augusti excidit; 

et conciderunt in sacra ornati lares.  4775 

quid multa? Caesar res novas, et dii ferunt, 

dii deserendo Caesarem, Caesar deos. 

praetorianis quos Nero asservit duces, 

primi Neronem deserunt: primus loco 

Sabinus illos Galbae ad imperium vocat,  4780 

et pollicetur millia viritim decem 

sestertium ter dicta: quin et nos pares 

nummis merendis, principe legendo sumus. 

Galbamque conclamamus, et pereat Nero.  

 Exeunt cum statione excubantium. 

 
 


 Actus V, scena ultima [&lt;Actus
5&gt;] 
 

 UMBRA AGRIPPINAE, NERO, PHAON, SPORUS, EPAPHRODITUS,
NEOPHYTUS, CIVES 2, MISSICIUS PRAETORIANUS ET ALTER 

 

 UMBRA Nero. 

 

 NERO Neronis nomen infoelix quis
est,  4785 

qui personando corripit somnos leves?  

 Animae interfectorum insultant illi. 

 o inquietum consciae mentis forum,
 

aculeum, eculeum; quo subit semper pater, 

frater parensque, Burrhus et Plautus, soror, 

uxorque gemina, Seneca, Pisonis manus,  4790 

Corbulo, Soranus, Arbiter, Thraseas, Paris, 

et fulminatrix legio Caesorum mihi. 

hinc trudor, illinc pellor, hinc illinc trahor, 

crucior, cruentor, torqueor, lanior, necor. 

terra en dehiscit funditus quassa, evomit   4795 

umbras furentes; agmen infernum mihi 

insultat; angues et faces in me iacit. 

 Prosilit e lecto. 

 sed quo satelles abiit? excubitor manet
 

nullus? quid hoc est? ubi Tigellinus meus, 

ubi Polycletus? Helius? coniux ubi  4800 

meus Pythagoras? ubi cohors nostra aulici, 

liberti, amici? nemo respondet: vocat 

Nero: sed vocanti nemo respondet: domos 

adibo: 

 Circuitum pulsat. 

  clausas
en fores: non sunt domi: 

imo esse nolunt. o abhorrendum nefas:  4805 

o aulicorum perfidum, ingratum genus, 

nec, ut pediculus, in crucem domino comes. 

quid curialis aulicus tandem mihi, 

fronte aliud, aliud mente qui gestat sua? 

foris modestus, impudens intus; palam   4810 

blandus, maledicus clanculum, et ubique invidus: 

piscator in aqua turbida: crassam bibens.
 

ut fallat, assentator; ut noceat, potens.
 

servus superbus, dominus abiectus; nepos 

perditus, avarus, gryphus, omnigenum pecus:   4815 

basiliscus af&thorn;ans; hedera circundans; lupus
  

sub vulpe; vulpes sub ove; galeatus lepus; 

iners Colossus, olla venalis, latens 

scopulus, sephulchrum gratiae; meriti cinis. 

simulata periit, vera iam facies redit.
  4820 

inane nomen nunc amitia et fides. 

quem modo corhortes militum armarunt, greges
 

tot aulicorum quem modo sequuti, modo 

quem coluit orbis, timuit urbs dominum, deum, 

nunc destitutus, nunc egens, nunc nunc miser.
   4825 

fui monarcha, nunc &ecirc;neu &eacute;rx&Eacute;w
mon&Ograve;w. 

 Umbra tollit pyxidem. 

  redeo ad venenum: at
pyxis amota est; nimis 

forsan Neroni sit leve veneno mori. 

adsit Spicillus ergo gladiator ferox, 

aut aliquis alius qui manu intentet necem.  4830 

at nec Spicillus, nec manus quaevis adest. 

ita nec amicus, ita nec inimicus mihi. 

quin ergo Tyberim praecipiti cursu peto,
  

mersurus illic Caesarem, imperium, scelus? 

ardet, nec audet, animus audenter mori:
   4835 

ubi colligatur, o locus detur latens. 

Epaphrodite, Spore, Phaon, quarte et comes 

Neophyte, quid nunc?

 PHAON in surburbanum meum 

abire si sit animus, en illud prope.  4840 

 NERO tegor obsoleta poenula, adopertus caput, 

pede nudus, ora, ne quis agnoscat, tego 

sudario; portoque pugiones duos, 

fidos ministros. 

 Tremor. fulgur. 

 NEOPH. quid tremis? quid stas?
siles?

 NERO tremo, nam tremiscit terra, qui terram premo.
 

sto, iam repente fulgur adversum micat.  4845 

 Clamor 1. 

 sileo, quod aures pepulit e castris sonus.
 

 Clamor 2. 

  CLAMOR E CASTRIS Galba
imperator, Galba: dispereat Nero.
 

 NERO pereat rebellis Galba; pereant, qui favent.

 CLAMOR MILITUM veniant Neroni cuncta mala, Galbae bona!  4850 

 Clamor 3. 

 NERO imo Neroni cuncta bona, Galbae mala,
 

illisque Galbae qui favent. sed quis venit? 
 

 Intrat civis. 

 CIVIS 1 heus, de Nerone quid novi Romae?


 NEOPH. nihil.

 CIV. ergo nihil.

 NERO imo nullus
est. sed quis novus?  4855 

 Exit idem. intrat alter civis. 

 CIVIS 2 quo vos?

 NEOPH. quid ad te?


 CIV.quin sino; Neronem arbitror 

hi persequuntur. 

 Exit idem. 

 NERO tu sinis, non quod
sequi 

velint Neronem, at persequi. 

 Canis latrat. 

 sed quid canis 

latrat? an et ille persequitur? 

 Gallus cantat. 

  et quid canit 
 

gallus? an et ille prodit: an cantu excitat?  4860 

de me triumphum an cantat? o saeva, aspera, 

infanda. 

 Intrant Missicius praetorianus. 

 sed adest alter: hic miles, puto, 

praetorianus. 

 Facies subito detegitur. 

 MIS.o Nero, salve, vale.
 

 Exit idem. 

 NERO utrumque in uno, quam brevi, salve,
vale! 

quia vivo salve; quia statim pereo, vale.  4865 

non sic solebat Nero salutari; sed est 

et hoc ferendum: cum leo exanimis iacet, 

insultat illi vel lepus. sed quid moror? 

quin subeo? sed clam.

 PHAON per vepres igitur via,
 

et arundinetum.

 NERO non vides nudos pedes?  4870 

 PHAON quin veste strata sub pedibus aegre ibitur.

 NERO eatur: heu me; turpis haec mortis fuga
 

quam morte peior! quin bene est, vivam modo. 

 PHAON portam at latendi dum paro, et portum tibi, 

placeat arenae condi in egestae specum.  4875 

 NERO sub terram iturus vivus? haud quaquam placet. 

in arundineto potius obtectus cubem 

dum lucet: inde quadrupes repam miser, 

qua me caverna proximam in cellam feret. 
 

 Exit Phaon, ut paret. 

  culcitram ibi modicam
pallium insternat vetus:   4880 

cubile dignum Caesare, Neronem decens. 

sed sitio: latices hauriam mersa manu 

ex hac lacuna: quam graveolentes aquas! 

sed bibo. Neronis potio haec illo inclyta,
 

decocta, sapiens sine nivis vitio nivem?  4885 
 

 Aquam potat e lacuna. 

 esurio: panem da, Phaon. 

 PHAON qualis domi
 

habetur, habeas. 

 Panem atrum affert. 

 NERO sordidus et ater movet 

stomachum, sed illi displicet: 

 Oblatum aspernatur. 

 malim fame 

perire, quam sic edere: patiendum tamen.  4890 
 

 Vento arbor movetur. 

 quid sonit?

 EPAPH. agitat arbores ventus levis. 

 NERO quam cuncta terrent! quam nihil! nihili sonus! 

quam Panicus iste terror! ut satyrus meo 

terreor ab ore: me fugo, et fugio simul.
 

 NEOPH. quin igitur una morte, tot mortis metus,
 
 

mali imminentis non metum, sed tot mala,  4895 

tot probra, diras, scandala, pericla effugis? 

malis premtur, a malis qui vult premi. 

te contumeliis eripe futuris: semel 

non esse malis, esse quam semper miser.

 NERO ergo nisi moriar, nec mora, effugium a malis  4900 

nullumne?

 EPAPH. nullum.

 NERO nil preces prosint?

 NEOPH. nihil.

 NERO nil artificium?

 EPAPH. nil.

 NERO nihil
lachrymae?

 NEOPH. nihil.

 NERO nihil fuisse Caesarem?


 NEOPH. hoc urget magis. 

hinc odia, scelera, machinae, insidiae, minae.

 NERO ergo moriendum!

 NEOPH. quin cito.

 NERO Neroni?

 EPAPH. tibi.  4905 

 NERO horresco totus: ut moriar, isti quoque 

hortantur, instant, quos dedit solos mihi 

sors dura comites: quid ago? de&eth; n&AElig;fein
&#182;me 

&#167;n to&eth;w toio&Ecirc;toiw. &ecirc;ge N&#176;rvn,
to&Euml;t&Eacute; o&Egrave; pr&#176;pei. 

&#182;geire saut&Ograve;n . turpiter vixi, scio: 

moriar decore: pareo: paretis scrobem 

corporis ad huius non nimis magnum modum. heu. 
 

 Flet ad singula. 

 huc frustra siqua marmoris forsan prope,
heu. 

componite et aquam et ligna, quae mox mox meum heu 

curent cadaver: proh dolor: at illud prius  4915 

vos rogo per omnes omnium affectus pios, 

hic ne amputetur, urbis, olim orbis, caput; 

sed concremeretur corpori, ut par est, meo. heu. 
 

 Codicillos a cursore perlatos praeripit, legit. 

 at cursor ad te quid ferat videam, Phaon.
 

quid hoc? "Neronem iudicant hostem patres;  4920 

et puniendum more maiorum." patres 

hostes Neroni iudicat Caesar: sed hoc, 

quod puniendus more maiorum, quid est?

 EPAPH. quo nempe nudi inseritur in furcam
caput, 
 

corpusque virgis ad necem caedi solet,  4925 

caesumque saxo deiici.

 NERO o saevum scelus!
 

durare potero? potero tanta unus pati? 

non potero: 

 Nudat pugiones. 

 sed nec non
pati potero, nisi 

vel hic vel ille pugio breve faciat, mora 

quod gravius ipsa ex more maiorum foret.  4930 

o morem iniquum, dura maiorum ilia. 
 

 Tentat aciem. 

 uterque acutus: magis uter? neuter placet.
 

 Recondit. cultellus ad iugulum. 

 cultellus iste citius expediet: sed
haec 

fatalis hora nondum adest: hic est tamen
 

ille, ille mihi quo Octavia perempta est dies.
   4935 

lamenta resonent: o Spore, in lacrimas &thorn;ue.
 

 SPOR. heu.

 NERO luge, ingemisce.

 SPOR. heu.

 NERO plange, complora, eiula.

 SPOR. heu.

 NERO pectus feri, pulsa caput, lania comas:
  

dolor dolores, ut meus, vincat tuus, 

meus exulantis Oedipi, Alcyones tuus,   4940 

Ceyca deplorantis: hos Echo audeat, 

et audiatur, tota dum totos refert. 

plangendo manibus &thorn;endo concertent genae.
 

 SPOR. heu.

 NERO sit tibi dolendi, qui mihi &thorn;endi modus. 

sine modo utrumque.

 SPOR.heu.  4945 

 NERO non
repraesento mala 

aliena ut olim, sed mea hic agitur mihi 

tragaedia: Spore, facta, non ficta aspice. 

verum dolorem vera iam causa exigit. 

non in theatro nunc, nunc in scena sumus.   4950 

sed vita, vere vita, perdenda est mihi. 

vere ergo luge, plange, geme, plora, eiula.

 SPOR. heu.

 NERO quin vos, amici, Antonium donec suum
  

Cleopatra miserum de&thorn;et, e vobis pius 

aliquis Erotem praestet: exemplum necis  4955 

det inferendae? doceat, ut possim mori, 

at nemo didicit a malo tantum boni. 

saltem Neroni, ut Cassio et Bruto sui, 

libertus aliquis commodet fidam manum, 

citius, facilius ut cadam: nam quid moror?  4960 
 

 Equitum sonitus. 

 &#183;ppvn m&Eacute;
&#187;kup&acirc;dvn &eacute;mf&ETH; kt&Ecirc;pow &Ugrave;&Ecirc;ata
b&atilde;llei.  

armata manus adventat, ut vivum attrahat.
 

armata mea me mortuum tradet manus. 

heu pereo, qualis artifex! quantus Nero! heu. 

 EPAPH. non te perimerem; at citius ut pereas, iuvo  4965 
 

 Iuvat Epaphroditus. irrumpit centurio. 

 CEN. ubi Nero? periit?

 NERO ecce semianimem, manu 

sua peremptum.

 CEN. quin adhuc spirans opem 

expectet aliquam: penula ad vulnus mea 

cruorem inhibeat.

 NERO sero. sed an haec est fides?

 EPAPH. defecit, expiravit: en oculi rigent,  4970 

extant in oris squallidi horrendum modum. 

habet: peractum est: Caesar en caesus sibi:
 

restatque de Nerone tam magno nihil, 

nisi quod sepulchrum condat aut ignis cremet. 
 

 
 


 Chorus 5
 

 TRES FURIAE 

 ALECTO en magna magnis cladibus
   4975 

plecti, premente numine.

 MEGAERA en destitutum principem 

ex deserente numine.

 TISIPHONE en vindicatos subditos 

a vindicante numine. 

 AL. hinc magna, magnis viribus.   4980 

maiora noscant numina.

 MERG. hinc diligendi principes. 

colant verenda numina.

 TIS. hinc liberandi subditi.   4985 

opem precentur numina.

 AL. sic magna stabunt, maximo 

si fulciantur numini.

 MEG. sic munientur principes, 

si muniantur numini.  4990 

 TIS. sic protegentur subditi 

si protegantur numini. 

 
 


 NEMESIS &#167;pilog&#164;zei 

 sistite sorores: finem habet nimius
Nero, 

domitus Domitius: tam mali finis bonus. 

olim hoc Quirites fine plauserunt, foro  4995 

plebs tota pileis tecta discurrit, sacra
 

equites, opima festa celebrarunt patres. 

ita mala brevia gaudium longum ferunt. 

at hic alumna pacis, imperii salus, 

dea mititatis, hominum amor, regum decus,
  5000 

Elisa regnat; vix scias magis an suos 

amet, an ametur a suis; maior loco, 

an melior animo; faciat, an foveat magis 

probos, fideles aulicos: patres suos 

magis an sequatur: an praeeat; illi parem  5005 

laudem an poeta fingat, an princeps ferat. 

tam fama, facta, fata dispara, ut magis 

nihil esse possit, quam Anglica Neroni dea, 

temporibus illis ista, bona summe malis. summa? 

nos ergo eamus: vos vel exutis malo  5010 

Nerone, vestris vel bonis plausum date

 FINIS 
 
 
 
 
 
	 Gwinne 
	 Neo-Latin 
	 The Latin Library 
	 The Classics Homepage
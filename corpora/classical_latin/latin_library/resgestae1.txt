AUGUSTUS: RES GESTAE
		 

		 
		 
	 
	
 

 RES GESTAE DIVI AVGVSTI
 

 

 
Rerum gestarum divi Augusti, quibus orbem terra[rum] imperio populi Rom. subiecit, et impensarum, quas in rem publicam populumque Romanum fecit, incisarum in duabus aheneis pilis, quae su[n]t Romae positae, exemplar sub[i]ectum.
 

 
 TABULA I 
 

 
1. Annos undeviginti natus exercitum privato consilio et privata impensa comparavi.~ per quem rem 
publicam a dominatione factionis oppressam in liberatatem vindicavi. Eo [nomi]ne senatus decretis 
honorif[i]cis in ordinem suum m[e adlegit C. Pansa et A. Hirti]o consulibus, con[sula]rem locum s[imul 
dan sententiae ferendae, et i]imperium mihi dedit.~ Res publica, n[e quid detrimenti caperet, a] me pro 
praetore simul cum consulibus pro[viden]dum [iussit. P]opulus autem eodem anno me consulem, cum 
[cos. uterqu]e in bel[lo ceci]disset, et triumvirum rei publicae costituend[ae creavit].
 

 
2. Qui parentem meum [interfecer]un[t eo]s in exilium expuli iudiciis legitimis ultus eorum [fa]cin[us, 
e]t postea bellum inferentis rei publicae vici b[is a]cie.
 

 
3. [B]ella terra et mari c[ivilia ex]ternaque toto in orbe terrarum s[aepe gessi] victorque omnibus 
v[eniam petentib]us civibus peperci. Exte[rnas] gentes, quibus tuto i[gnosci pot]ui[t, co]nservare quam 
excidere m[alui]. Millia civium Roma[no]rum [sub] sacramento meo fuerunt circiter [quingen]ta. Ex 
quibus dedu[xi in coloni]as aut remisi in municipia sua stipen[dis emeri]tis millia aliquant[o plura 
qu]am trecenta et iis omnibus agros a[dsignavi] aut pecuniam pro p[raemis mil]itiae dedi. Naves cepi 
sescen[tas praeter] eas, si quae minore[s quam trir]emes fuerunt.
 

 
4. [Bis] ovans triumphavi et tri[s egi] curulis triumphos et appella[tus sum v]iciens et semel imperator. [decernente plu]ris triumphos mihi sena[t]u, qua[ter eis su]persedi. ~ L[aurum de f]asc[i]bus deposui in Capi[tolio votis, quae] quoque bello nuncupaveram, [sol]utis. Ob res a [me aut per legatos] meos auspicis meis terra ma[riqu]e pr[o]spere gestas qui[nquageniens et q]uinquiens decrevit senatus 
supp[lica]ndum esse dis immortalibus. Dies a[utem, pe]r quos ex senatus consulto [s]upplicatum est, 
fuere DC[CCLXXXX. In triumphis meis] ducti sunt ante currum meum reges aut r[eg]um lib[eri 
novem. Consul f]ueram terdeciens, cum [scribeb]a[m] haec, [et eram se]p[timum et] tricen[simu]m 
tribuniciae potestatis.
 

 
5. [Dic]tat[ura]m et apsent[i e]t praesent[i mihi delatam et a popul]o et a se[na]tu [M. Marce]llo e[t] L. Arruntio [cos.] non rec[epi. Non sum] depreca[tus] in s[umma f]rum[enti p]enuria curatio[n]em 
an[non]ae. [qu] am ita ad[min]ist[ravi, ut] in[tra] die[s] paucos metu et periclo p[r] aesenti civitatem 
univ[ersam liberarem impensa et] cura mea. Consul[atum] quoqu]e tum annum e[t perpetuum mihi] 
dela[tum non recepi.]
 

 
6. [Consulibus M. Vinicio et Q. Lucretio] et postea P. Lentulo et Cn. L[entulo et tertium Paullo Fabio 
Maximo] e[t Q> Tuberone senatu populoq]u[e Romano consentientibus] ut cu[rator legum et morum 
maxima potestate solus crearer nullum magistratum contra morem maiorem delatum recepi. Quae tum 
per me fieri senatus] v[o]luit, per trib[un]ici[a]m p[otestatem perfeci, cuius potes]tatis conlegam et [ips]e 
ultro [quinquiens mihi a sena]tu[de]poposci et accepi.
 

 
7. [Tri]umv[i]rum rei pu[blicae c]on[s]ti[tuendae fui per continuos an]nos [decem. P]rinceps s[enatus 
fui usque ad e]um d[iem, quo scrip]seram [haec, per annos] quadra[ginta. Pon]tifex [maximus, augur, 
Xvvir]um sacris fac[iundis, VIIvirum ep]ulon[um, frater arvalis, sodalis Titius], fetialis fui.
 

 
 TABULA II 

 
8. Patriciorum numerum auxi consul quintum iussu populi et senatus. Senatum ter legi. Et in 
consulatu sexto censum populi conlega M. Agrippa egi. Lustrum post annum alterum et 
quadragensimum fec[i]. Quo lustro civium Romanorum censa sunt capita quadragiens centum millia et 
sexag[i]inta tria millia. ~ Tum [iteru]m consulari com imperio lustrum [s]olus feci C. Censorin[o et C.] 
Asinio cos. Quo lustro censa sunt civium Romanorum [capita] quadragiens centum millia et ducenta 
triginta tria mi[llia. Et tertiu]m consulari cum imperio lustrum conlega Tib. Cae[sare filio] m[eo feci,] 
Sex. Pompeio et Sex. Appuleio cos. Quo lustro ce[nsa sunt]civ[ium Ro]manorum capitum quadragiens 
centum mill[ia et n]onge[nta tr]iginta et septem millia. Legibus novi[s] m[e auctore l]atis m[ulta 
e]xempla maiorum exolescentia iam ex nostro [saecul]o red[uxi et ipse] multarum rer[um exe]mpla 
imitanda pos[teris tradidi.]
 

 
9. Vota p[ro valetudine meo susc]ipi p[er cons]ules et sacerdotes qu[in]to qu[oque anno senatus 
decrevit. Ex iis] votis s[ae]pe fecerunt vivo m[e ludos aliquotiens sace]rdo[tu]m quattuor amplissima 
colle[gia, aliquotiens consules. Pr]iva[t]im etiam et municipatim univer[si cives unanimite]r 
con[tinente]r apud omnia pulvinaria pro vale[tu]din[e mea s]upp[licaverunt.]
 

 
10. Nom[en me]um [sena]tus c[onsulto inc]lusum est in saliare carmen et sacrosanctu[s in perp]etum 
[ut essem et, q]uoad ivierem, tribunicia potestas mihi [esse, per lege]m sanc[tum est. Pontif]ex maximus 
ne fierem in vivi [c]onlegae l]ocum, [populo id sace]rdotium deferente mihi, quod pater meu[s 
habuer]at, r[ecusavi. Qu]od sacerdotium aliquod post annos, eo mor[t]uo q[ui civilis] m[otus o]ccasione 
occupaverat, ~ cuncta ex Italia [ad comitia mea] confluen[te mu]ltitudine, quanta Romae nun[q]uam 
[fertur ante i]d temp[us fuisse], recep[i] P. Sulpicio C. Valgio consulibu[s].
 

 
11. Aram [Fortunae] R[educis a]nte aedes Honoris et Virtutis ad portam Cap[enam pro] red[itu me]o 
senatus consacravit, in qua ponti[fices et] vir[gines Ve]stal[es anni]versarium sacrificium facere 
[decrevit eo] di[e quo co]nsul[ibus Q. Luc]retio et [M. Vi]nic[i]o in urbem ex [Syria redieram, et diem 
Augustali]a ex [c]o[gnomine] nos[t]ro appellavit.
 

 
12. [Senatus consulto ea occasion]e pars [praetorum e]t tribunorum [plebi cum consule Q.] Lu[cret]io et 
princi[pi] bus viris [ob]viam mihi mis[s]a e[st in Campan]iam, quo honos [ad ho]c tempus nemini 
praeter [m]e es[t decretus. Cu]m ex H[is[]ania Gal[liaque, rebu]s in iis provincis prosp[e]re [gest]i[s], 
R[omam redi] Ti. Nerone P. Qui[ntilio c]o[n]s[ulibu]s, ~ aram [Pacis A]u[g]ust[ae senatus pro]redi[t]u 
meo consa[c]randam [censuit] ad campam [Martium, in qua ma]gistratus et sac[er]dotes [et v]irgines 
V[est]a[les ann]iversarium sacrific]ium facer[e decrevit.]
 

 
13. [Ianum] Quirin[um, quem cl]aussum ess[e maiores nostri voluer]unt, cum [p]er totum i[mperium 
po]puli Roma[ni terra marique es]set parta victoriis pax, cum pr[ius quam] nascerer, a co[ndita] u[rb]e 
bis omnino clausum [f]uisse prodatur m[emori]ae, ter me princi]pe senat]us claudendum esse censui[t]. 
 

 
14. [Fil]ios meos, quos iuv[enes] mihi eripuit for[tuna], Gaium et Lucium Caesares,
 

 
 TABULA III 

 
honoris mei caussa senatus populusque Romanus annum quintum et decimum agentis consules 
designavit, ut [e]um magistratum inirent post quinquennium. Et ex eo die, quo deducti [s]unt in forum 
ut interessent consiliis publicis decrevit sena[t]us. Equites [a]utem Romani universi principem 
iuventutis utrumque eorum parm[is] et hastis argenteis donatum appellaverunt.
 

 
15. Plebei Romanae viritum HS trecenos numeravi ex testamento patris mei. et nomine meo HS 
quadringenos ex bellorum manibiis consul quintum dedi, iterum autem in consulatu decimo ex 
[p]atrimonio meo HS quadringenos congiari viritim pernumer[a]vi, et consul undecimum duodecim 
frumentationes frumento pr[i]vatim coempto emensus sum. ~ et tribunicia potestate duodecimum 
quadringenos nummos tertium viritim dedi. Quae mea congiaria p[e]rvenerunt ad [homi]num millia 
nunquam minus quinquaginta et ducenta. Tribuniciae potestatis duodevicensimum consul XII trecentis 
et viginti millibus plebis urbanae sexagenos denarios viritim dedi. Et colon[i]s militum meorum consul 
quintum ex manibiis viritim millia nummum singula dedi. acceperunt id triumphale congiarium in 
colonis hominum circiter centum et viginti millia. Consul tertium dec[i]mum sexagenos denarios 
plebei, quae tum frumentum publicum acciebat, dedi; ea millia hominum paullo plura quam ducenta 
fuerunt.
 

 
16. Pecuniam [pr]o agris, quos in consulatu meo quarto et postea consulibus M. Cr[a]ssao et Cn. 
Lentulo augure adsignavi militibus, soliv municipis. Ea [s]u[mma s]estertium circiter sexsiens milliens 
fuit, quam [p]ro Italicis praedis numeravi. et ci[r]citer bis mill[ie]ns et sescentiens, quod pro agris 
provincialibus soliv. Id primus et [s]olus omnium, qui [d]eduxerunt colonias militum in Italia aut in 
provincis, ad memoriam aetatis meae feci. Et postea Ti. Nerone et Cn. Pisone consulibus, ~ et D. 
Laelio cos., et C. Calvisio et L. Pasieno consulibus, et L. Le[nt]ulo et M. Messalla consulibus, et L. 
Caninio ~ et Q. Fabricio co[s.], milit[i]bus, quos emeriteis stipendis in sua municpi[a dedux]i, 
praem[i]a numerato persolvi. ~ quam in rem sestertium q[uater m]illiens cir[cite]r impendi.
 

 
17. Quater [pe]cunia mea iuvi aerarium, ita ut sestertium milliens et quing[en]ties ad eos qui praerant 
aerario detulerim. Et M. Lepido et L. Ar[r]untio cos. in aerarium militare, quod ex consilio n[eo] 
co[ns]titutum est, ex [q]uo praemia darentur militibus, qui vicena [aut plu]ra sti[pendi]a emeruissent ~ 
HS milliens et septing[e]nti[ens ex pa]t[rim]onio [m]eo detuli.
 

 
18. [Ab eo anno q]uo Cn. et P. Lentuli c[ons]ules fuerunt, cum deficerent [vecti]g[alia, tum] centum 
millibus h[omi]num, tum pluribus multo frume[ntarios et n]umma[rio]s t[ributus ex horr]eo et 
patr[i]monio m[e]o edidi.
 

 
 TABULA IV 

 
19. Curiam et continens ei Chalcidicum templumque Apollinis in Palatio cum porticibus, aedem divi 
Iuli, Lupercal, porticum ad circum Flaminium, quam sum appellari passus ex nomine eius qui priorem 
eodem in solo fecerat Octaviam, pulvinar ad circum maximum, aedes in Capitolio Iovis Feretri et Iovis 
Tonantis, ~ aedem Quirini, aedes Minervae et Iunonis reginae et Iovis Libertatis in Aventino, aedem 
Larum in summa sacra via, aedem deum Penatium in Velia, aedem Iuventatis, aedem Matris Magnae 
in Palatio feci.
 

 
20. Capitolium et Pompeium theatrum utrumque opus impensa grandi refeci sine ulla inscriptione 
nominis mei. Rovos aquarum compluribus locis vetustate labentes refeci, ~ et aquam quae Marcia 
appellatur duplicavi fonte novo in rivum eius inmisso. Forum Iulium et basilicam quae fuit inter aedem 
Castoris et aedem Saturni, ~ coepta profligataque poera a patre meo, perfeci, et eandem basilicam 
consumptam incendio ampliato eius solo sub titulo nominis filiorum m[eorum i]ncohavi, ~ et, si vivus 
non perfecissem, perfici ab heredibus [meis ius]si. Duo et octoginta templa deum in urbe consul 
sex[tu]m ex [auctori]tate senatus refeci, nullo praetermisso quod e[o] tempore [refici debeba]t. Consul 
septimum viam Flaminiam a[b urbe] Ari[minum refeci pontes]que omnes praeter Mulvium et 
Minucium.
 

 
21. In privato solo Martis Ultoris templum [f]orumque Augustum [ex ma]n[i]biis feci. Theatrum ad 
aede Apollinis in solo magna ex parte a p[r]i[v]atis empto feci, quod sub nomine M. Marcell[i] generi 
mei esset. Don[a e]x manibiis in Capitolio et in aede divi Iu[l]i et in aede Apollinis de Vestae et in 
templo Martis Ultoris consecravi, quae mihi constituerunt HS circiter milliens. Auri coronari pondo 
triginta et quinque millia municipiis et colonis Italiae conferentibus ad triumpho[s] meos quintum 
consul remisi, et postea, quotienscumque imperator a[ppe]llatus sum, aurum coronarium non accepi, 
decernentibus municipii[s] et colonis aequ[e] beni[g]ne adque antea decreverant.
 

 
22. Ter munus gladiatorium dedi meo nomine et quinquiens filiorum meorum aut n[e]potum nomine; 
quibus muneribus depugnaverunt hominum ci[rc]iter decem millia. ~ Bis athletarum undique accitorum 
spectaculu[m] p[o]pulo pra[ebui me]o nomine et tertium nepo[tis] mei nomine. Ludos feci m[eo 
no]m[ine] quater, ~ aliorum autem m[agistr]atuum vicem ter et viciens. ~ [Pr]o conlegio Xvvirorum 
magis[ter con]legii collega M. Agrippa ~ lud[os s]aeclares, C. Furnio C. Silano cos. [feci. C]onsul XIII 
ludos Mar[tia]les pr[imus fec]i, quos p[ost i]d tempus deincep[s] ins[equen]ti[bus] annis [ex senatus 
consulto et lege fe]cerunt [co]n[su]les. ~ [Ven]ation[es] best[ia]rum Africanarum meo nomine aut 
filio[ru]m meorum et nepotum in ci[r]co aut in foro aut in amphitheatris, popul[o d]edi sexiens et 
viciens, quibus confecta sunt bestiarum circiter tria m[ill]ia et quingentae.
 

 
23. Navalis proeli spectaclum populo de[di tr]ans Tiberim, in quo loco nunc nemus est Caesarum, 
cavato [s]olo in longitudinem mille et octingentos pedes ~ in latudine[m mille] e[t] ducenti. In quo 
triginta rostratae naves triremes a[ut birem]es ~ plures autem minores inter se conflixerunt. Q[uibu]s in 
classibus pugnaverunt praeter remiges millia ho[minum tr]ia circiter.
 

 
24. In templis omnium civitatium prov[inci]ae Asiae victor ornamenta reposui, quae spoliatis tem[plis 
i]s cum quo bellum gesseram privatim possederat. Satatuae [mea]e pedestres et equestres et in 
quadrigeis argenteae steterunt in urbe XXC circiter, quas ipse sustuli ~ exque ea pecunia dona aurea in 
aede Apollinis meo nomine et illorum, qui mihi statuarum honorem habuerunt, posui.
 

 
 TABULA V 

 
25. Mare pacavi a praedonibus. Eo bello servorum, qui fugerant a dominis suis et arma contra rem 
publicam ceperant, triginta fere millia capta dominis ad supplicium sumendum tradidi. Iuravit in mea 
verba tota Italia sponte sual et me be[lli] quo vici ad Actium ducem depoposcit. Iuraverunt in eadem 
ver[ba provi]nciae Galliae, Hispaniae, Africa, Sicilia, Sardinia. Qui sub [signis meis tum] militaverint, 
fuerunt senatores plures quam DCC, in ii[s qui vel antea vel pos]tea consules facti sunt ad eum diem 
quo scripta su[nt haec LX]X[XIII, sacerdo]tes ci[rc]iter CLXX.
 

 
26. Omnium prov[inciarum populi Romani], quibus finitimae fuerunt gentes quae non p[arerent 
imperio nos]tro, fines auxi. Gallias et Hispanias provincias, i[tem Germaniam qua inclu]dit Oceanus a 
Gadibus ad ostium Albis flumin[is pacavi. Alpes a re]gione ea, quae proxima est Hadriano mari, [ad 
Tuscum pacari fec]i. nulli genti bello per iniuriam inlato. Cla[ssis m]ea per Oceanum] ab ostio Rheni 
ad solis orientis regionem usque ad fi[nes Cimbroru]m navigavit, ~ quo neque terra neque mari 
quisquam Romanus ante id tempus adit, Cimbrique et Charydes et Semnones et eiusdem tractus alli 
Germanorum popu[l]i per legatos amicitiam mean et populi Romani petierunt. Meo iussu et auspicio 
ducti sunt [duo] exercitus eodem fere tempore in Aethiopiam et in Ar[a]biam, quae appel[latur 
Eudaemon, [maxim]aeque hos[t]ium gentis utr[iu]sque cop[iae] caesae sunt in acie et [c]om[plur]a 
oppida capta. In Aethiopiam usque ad oppidum Nabata pervent[um]est, cui proxima est Meroe. In 
Arabiam usque in fines Sabaeorum pro[cess]it exercitus ad oppidum Mariba.
 

 
27. Aegyptum imperio populi [Ro]mani adieci. Armeniam maiorum, interfecto rege eius Artaxe, 
c[u]m possem facere provinciam, malui maiorum nostrorum exemplo regn[u]m id Tigrani, regis 
Artavasdis filio, nepoti autem Tigranis regis, per T[i. Ne]ronem trad[er], qui tum mihi priv[ig]nus erat. 
Et eandem gentem postea d[e]sciscentem et rebellantem domit[a]m per Gaium filium meum regi 
Ariobarzani, regis Medorum Artaba[zi] filio, regendam tradidi ~ et post eius mortem filio eius 
Artavasdi. ~ Quo interfecto, Tig[ra]ne&gt;m&lt; qui erat ex regio genere Armeniorum oriundus, in id regnum 
misi. Provincias omnis, quae trans Hadrianum mare vergunt ad orien[te]m, Cyrenasque, iam ex parte 
magna regibus eas possidentibus, et antea Siciliam et Sardiniam occupatas bello servili reciperavi.
 

 
28. Colonias in Africa Sicilia [M]acedonia utraque Hispania Achai[a] Asia S[y]ria Gallia Narbonensi 
Pi[si]dia militum deduxi. Italia autem XXVIII [colo]nias, quae vivo me celeberrimae et frequentissimae 
fuerunt, me [auctore] deductas habet.
 

 
29. Signa militaria complur[a per] alios d[u]ces ami[ssa] devicti[s hostibu]s re[cipe]ravi ex Hispania et 
[Gallia et a Dalm]ateis. Parthos trium exercitum Romanorum spolia et signa re[ddere] mihi 
supplicesque amicitiam populi Romani petere coegi. Ea autem si[gn]a in penetrali, quod e[s]t in templo 
Martis Ultoris, reposui.
 

 
30. Pannoniorum gentes, qua[s a]nte me principem populi Rpmani exercitus numquam ad[it], devictas 
per Ti. [Ne]ronem, qui tum erat privignus et legatus meus, imperio populi Romani s[ubie]ci protulique 
fines Illyrici ad r[ip]am fluminis Dan[uv]i. Citr[a] quod [D]a[cor]u[m tra]n[s]gressus exercitus meis 
a[u]sp[icis vict]us profligatusque [es]t, et pos[tea tran]s Dan[u]vium ductus ex[ercitus me]u[s] 
Da[cor]um gentis im[peri]a p[opuli] R[omani perferre coegit].
 

 
31. Ad me ex In[dia regum legationes saepe missae sunt nunquam visae ante id t]em[pus] apud 
qu[em]q[uam] R[omanorum du]cem. Nostram amic[itiam petie]run[t] per legat[os] B[a]starn[ae 
Scythae]que et Sarmatarum qui su[nt citra fl]umen Tanaim [et] ultra reg[es. Alba]norumque rex et 
Hiberorum e[t Medorum] .
 

 
 TABULA VI 

 
32. Ad me supplices confug[erunt] reges Parthorum Tirida[te]s et post[ea] Phrat[es] regis Phrati[s] 
filiu[s]. ~ Medorum Ar[tavasdes, Adiabenorum] Artaxares, Britannorum Dumnobellaunus et 
Tin[commius, Sugambr]orum Maelo, Marcomannorum Sueborum [Segime]rus. Ad [me re]x 
Parthorum Phrates, Orod[i]s filius, filios suos nepot[esque omnes] misit in Italiam, non bello 
superatu[s], sed amicitiam nostram per [libe]ror[um] suorum pignora petens. Plurimaeque aliae gentes 
exper[tae sunt p. R.] fidem me principe, quibus antea cum populo Roman[o nullum extitera]t legationum 
et amicitiae [c]ommercium.
 

 
33.  A me gentes Parthorum et Medoru[m per legatos] principes earum gentium reges pet[i]tos 
acceperunt: Par[thi Vononem, regis Phr]atis filium, regis Orodis nepotem. Medi Arioba[rzanem,] 
regis Artavazdis filium, regis Ariobarzanis nepotem.
 

 
34. In consulatu sexto et septimo, po[stquam b]ella [civil]ia oxstinxeram, perconsensum universorum 
[potitus reru]m om[n]ium, rem publicam ex pea potestate ~ in senat[us populique Rom]ani [a]rbitrium 
transtuli. Quo pro merito meo senatu[s consulto Au]gust[us appe]llatus sum et laureis postes aedium 
mearum v[estiti] publ[ice coronaq]ue civica super ianuam meam fixa est ~ [et clu]peus [aureu]s in 
[c]uria Iulia positus, quem mihi senatum pop[ulumq]ue Rom[anu]m dare virtutis clement[iaequ]e 
iustitiae et pieta[tis caus]sa testatu[m] est pe[r e]ius clupei [inscription]em. Post id tem[pus a]uctoritate 
[omnibus praestiti, potest]atis au[tem n]ihilo ampliu[s habu]i quam cet[eri qui m]ihi quoque in 
ma[gis]tra[t]u conlegae f[uerunt].
 

 
35. Tertium dec[i]mum consulatu[m cum gereba]m, sena[tus et e]quester order populusq[ue] Romanus 
universus [appell]av[it me pat]re[m p]atriae idque in vestibu[lo a]edium mearum inscribendum et in 
c[u]ria [Iulia e]t in foro Aug. sub quadrig[i]s, quae mihi ex s.c. pos[it]ae [sunt, decrevit. Cum scri]psi 
haec, annus agebam septuagensu[mum sextum].
 

 

 
App. I. Summa pecun[i]ae, quam ded[it vel in aera]rium [vel plebei Romanae vel di]missis militibus: 
denarium sexien[s milliens].
 

 
App. II. Opera fecit nova aedem Martis, [Iovis] Ton[antis et Feretri, Apollinis], divi Iuli, Quirini, 
Minervae, [Iunonis Reginae, Iovis Libertatis], Larum, deum Penatium, ~ Iuv[entatis, Matris Magnae, 
Lupercal, pulvina]r ad circum, ~ curiam cum Ch[alcidico, forum Augustum, basilica]m Iuliam, 
theatrum Marcelli, ~[p]or[ticum Octaviam, nemus trans T]iberim Caesarum.
 

 
App. III. Refecit Capito[liam sacra]sque aedes [nu]m[ero octoginta] duas, thea[t]rum Pompei, 
aqu[aram r]iv[as, vi]am Flamin[iam].
 

 
App. IV. Impensa p[raestita in spec]tacul[a] sca[enica et munera] gladiatorum at[que athletas et 
venationes et] naumachi[am] et donata pe[c]unia [colonis municipiis oppidis] terrae motu incendioque 
consumpt[is] a[ut viritim] a[micis senat]oribusque, quorum census explevit, in[n]umera[bili]s.
 

 

 

 
 
 Augustus 
 The Latin Library 
 The Classics Page
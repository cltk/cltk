Nero: Act V.3 
 
 

 
 Actus V, scena 8 
 
 

 UMBRA AGRIPPINAE, POPPAEA GRAVIDA, NERO
E THEATRO, &lt;EPAPHRODITUS,&gt; TIGELLINUS, &lt;CAPITO
COSSUTIANUS&gt; 

 

 UM. Poppaea.

 POP quis
me?

 UM. 
Nero.

 NERO 
 quid est?

 POP. 
adsum.

 NERO
exeo.

 POP. quis turbat aegram? 

 NEROquis
theatrales iocos 

Neronis interpellat?

 POP. ah tandem, Nero,  4180 

defessus, eviratus, exuctus redis? 

siccine dolores condis in corpus meum, 

gravidum, intumescens, per voluptatem
tuam? 

tu me relicta, vel theatrales iocos, 

vel sequeris alias? Statilia forsan placet?  4185 

an illa me formosior? an illa est tibi 

fertilior? an tu iam vagus amator ruis 

in has et illas, sine fide, causa,
modo? 

num forma periit mea mihi? o peream
prius, 

quam consenescam, forma ne pereat mihi.  4190 

hoc iste foetus meritus, hoc partus prior, 

ut maechus alias pellices quaeras levis?
 

tibi caesa coniux, mater occisa est
tibi, 

Poppaeae ut esset, an potius aliis
locus? 

Poppaea famam forte, fructum aliae ferent.  4195 

at siquid ego sim, non ferent, no non ferent. 

iratus amor, ut tumidus exundat dolor! 

Iupiter, Iason, Hercules redeas meus: 

aut Iuno tua, Medoea . . . 

 NERO quid 

audire decet haec Caesarem, haec ullam loqui?  4200 

apage maledica.

 POP. eheu
Nero.

 NERO heu coniux, quid est? 

 Ictu calcis prosternit. 

 POP. perii?

 NERO ego perii; an perdidi te me simul!

 POP. tu perdidisti spem, fidem, vitam tuam, 

cum prole matrem, in matre dum prolem necas. 

ut se orbet ullus tam ferox unquam lupus?  4205 

 NERO levis ita nocuit ictus?

 POP. ad mortem gravis, 

nec nocuit, animam liberans domino malo.

 NERO ita dolet?

 POP. imo nec mori, at per te mori.

 NERO cito se dolor remittet.

 POP. ubi moriar, cito.

 NERO o vive, mea Poppaea, mihi vive, ac tibi.  4210 

 POP. tu me, tyranne, caedis, et vivam, iubes? 

age, nolo, nequeo: sed deus vindex tibi, ah.
 

 Moritur Poppaea. 

  NERO duratis, oculi,
duri, inhumani, truces, 

spectare? nec pro&thorn;uitis in lacrymas? an est 

dolor iste supra lacrymas, et fit stupor?  4215 

vere illa dixit Herculem; et Megara occidit.
 

ego furentem non furens, nisi sit furor
  

brevis ira: furor est ira: quid gravius furor? 

o perseveret; pergat; Athamanta obruat.
 

praestare poterit solus insontem furor.
  4220 

nescire nequeo: at nolui: at feci scelus. 

nec iussi, ut alia, scelus hoc: hoc scelus est meum: 

scelus execrandum: quodque qui feci, oderim:
 

ut Phoebus odit se, manus, aures suas, 

quibus et Coronis periit, arcum, artes, avem.  4225 

ergo illa periit? periit et in illa Venus, 

Minerva, Iuno, gratia, voluptas, amor? 

oculi occiderunt sydus extincti meum?  

et omne in illa lumen aeternum occidat. 

pes computrescat iste, tantum ausus nefas.  4230 

pes iste, terra, sustines, ut te premat, 

qui pressit illam? o et pedem et peditem vora.

 EPA. invicte Caesar, Caesarem invictum advoca:
 

nec plus tibi velis, quam ferat quisquam, mali. 

supra dolorem exurge, Nero fortis, tuum;  4235 

Sabina sic te nomine Sabino monet. 

est error iste, non scelus: sortis fuit, 

non mentis ictus: innocens mens, calx nocens
 

sponte periturae: coniugis, matris prius 

necem tulisti: perfer etiam hanc, ut soles.
  4240 

reparet ruinam coniugis coniux nova. 

stabilire nupta Antonia imperium potest,
 

geminatum ut affert Claudii nomen patris. 

Poppaea, nisi quod forma pro philtro fuit, 

saeva, impudica, indigna Caesareo thoro.
  4245 

at et illi honores funeris iustos para.

 NERO age, experire, Antonia an nostros velit
 

thalamos inire; Augusta num dici expetat. 
 

 Exit ad Antoniam Epaphroditus. 

 auferte at istam; quam ipse pro rostris
palam 

altis in altos laudibus coelos veham:  4250 

utpote decoris formam et effigiem optimam; 

utpote parentem infantulae divae deam. 

nec illam, ut alias, more Romano, lubet 

cremare: nec enim nostra Vulcano Venus 

cedet, nec ignes ignis absumet meos.   4255 

sed more regum, placet odoriferis eam 

aromatis farcire; nec odorem tamen 

aromata ulla, quam ipsa, tam suavem dabunt, 

Arabia in illam conferet faetum annuum.
 

sic Iuliorum teneat in tumulo locum.  4260 

sed ut ut celerius lachryma arescit nihil, 

Poppaea tamen e mente non periit mea. 

ideoque similem, quam potest illi puer , 

Sporum execari, et ducere uxorem volo. 

Pythagorae, ut uxor, ipse me subdam meo.
  4265 

 desideratas ambo supplebunt vices. 
 

 Redit Epaphroditus ab Antonia 

 Epaphrodite, Antonia quid ad nos refert?


 EP. inauspicatos illa et incestos thoros
 

renuit Neronis: fratri adoptivo nefas, 

nubere sororem: coniugum homicidae truci  4270 

periculosum nubere: nec ergo sibi 

placere, nec licere quod tentas ait.

 NERO an vidua Syllae, vidua Pompeii, thoros 

sic despicatur Caesaris? video dolos. 

molitur illa res novas, nostram necem.   4275 

Pisonis esse voluit: age, thalamos petat
 

Pisonis; aut Plutonis age thalamos petat. 
 

 Exit idem ad eandem. 

 quae nostra nolit esse, sit nullo
oppido. 

Statilia nobis nota; nec, opinor, neget. 

sed Hydra num succisa Pisonis mihi   4280 

in me rebellat? o manus nimium leves. 

agite ergo Caium Cassium, effigiem quia 

colit avitam, PARTIUM inscriptam DUCI, 

orbate patria, luminibus orbum prius: 

opes vetustas arguite, mores graves.  4285 

audere, et agere, nomine minatur suo. 

Sillanus illi sit comes, iuvenis seni. 

 Exeunt centuriones ad necem. 

 et quia requirit Mella, Lucani pater,
 

opulentus ut opes filii acquirat, suis 

exutus, habeat exitum haud dispar parem.  4290 

 TIG. at eruditus ille luxuriae Arbiter,
 

elegantiarum nequam et obscaenus pater, 

an adhuc, quod ille molle, quod amaenum putat, 

id molle solum Caesar, id amaenum putat? 

Scevino amicus, conscias fraudes struens,
  4295 

ut servus illum detulit; an ergo prior 

quia consularis, quia voluptatum sciens 

mihi praeferetur aemulus Petronius? 

te prodis illi, ut ille te prodat malus?

 NERO se prodit imo, et perdit; et merito perit  4300 

qui amatus a Nerone magis alios amet. 

 Exit centurio ad Petronium. 

  CAP. COS.
Soranus igitur Caesarem, aut Thraseas amat?
  

Soranus Asiam dum regit, partes alit, 

Plauto sibique conciliat ad spes novas: 

libertum inultum Pergamo per vim tuum  4305 

patitur repelli, dum nimis Plauto favet.
  

at ista vetera: Servilia sed nunc patri
 

conscia, timensque magica sollicitat sacra, 

nummosque (vereor) dat magis, qui te necent. 

isti philosophus crimini testis Celer,  4310 

Stoicus, honestus pectore, Sorani cliens. 

at Thrasea tristis, cui supercilium grave.
 

 NERO quam iustus, o tam Caesarem Thraseas amet.

 CAP. at ille in acta Caesaris ad anni diem 

iurare primum vitat, an potius negat!  4315 

nec pro salute suscipit votum tua, 

quamvis sacerdos: nec tuae voci sacrae 

immolat ut alii: nec tulit matris tuae 

audire causam, curia egressus prius. 

privata curat; publicis raro vacat.  4320 

secessionem infensus, et partes struit, 

adeoque bellum, si audeant plures idem. 

olim Catonem et Caesarem, imperii aemulos, 

Thraseam et Neronem Roma nunc discors crepat. 

scriptis Catonem hic celebrat, et vita refert.  4325 

est ipse, et ipsi est rigidus, austerus, procax 

sectator, an satelles, exprobans tibi 

et ore et habitu perditum vitae genus. 

uni incolumitas Caesaris, et artes sacrae 

sine cura, honore: prosperum si quid tibi,  4330 

spernit; nec illi, si doles, quicquam dolet. 

ut ne ille credat esse Poppaeam deam, 

est animo eodem, quo recusari fidem, 

divorum in acta Caesarum ut iuret lubens. 

sic ille ritus negligit, iura abrogat.  4335 

potiora cernit ille? quin sequimur, docet 

nova, cupientes? tolle doctorem, ducem. 

ingrata secta publicae semper rei, 

haec Stoicorum: quibus, ut imperium auferant, 

praefertur ore pulchra libertas: tamen  4340 

perdent et istam, quum illud abstulerint prius. 

votis sacerdos, cuius ut iuret, probus 

senator adsit curiae, indueri nisi 

et proditorem Thrasea, sed et hostem palam. 

singula facilius increpet praesens, feras,  4345 

quam damnet absens omnia infensus, silens. 

non exul (id enim publicis maestus bonis 

ambit, minando patriae exilium suum) 

sed ab urbe vitam exosus abrumpat suam,
 

cuius et amorem, et cuius aspectum exuit.  4350 

frustra abstulisti Cassium, si nunc sinas 

gliscere, vigere, urgere Brutorum aemulos.

 NERO in patria at ipse publicis ludis sua 

tragaedus egit: me, nec ut cithara canam, 

nec scenice ut agam, audire dignatus ferat.
   4355 

nec audiatur ergo, nec post audiat. 

Soranus ergo, et filia, et Thraseas cadant. 

resecare in illis capita virtutum lubet. 

sed ista fiant melius assensu patrum. 

 Exit Nero cum caeteris. 

 
 
 

 Actus V, scena 9 [Actus III, scena 2] 

 PETRONIUS ARBITER CRUENTUS, PUERI SYMPHONIACI
 

 

 PETR. ultra timoris aut spei, quorsum
morae,  4360 

mala quando nec spem nec metum ulterius ferunt? 

fortuna, spes, valete: mihi portus patet. 

aperio venas: his &thorn;uunt fontes Stygis.
 

iubet tyrannus Arbitrum (o feritas) mori 

mori immerentem Caesar (o monstrum) iubet.  4365 

video necesse, ut iussit, intra horam mori.
 

ut hora, ad horam e clepysdra stillans aqua; 

sanguis ita, vita ad sanguinem sensim ef&thorn;uit. 

sed prius in istis rite codicillis, nihil 

blanditus illi, nec Tigellino (ut solent  4370 

plerique morti sic dati), eleganti stylo, 

sub faeminarum, et exoletorum novis 

titulis, Neronis &thorn;agitia scripsi, et stupra. 

quae Silia nimum conscium haud siluit mihi. 
 

 Obsignat codicilios. sigillum frangit. 

 hos ego Neroni obsigno. signantem annulum,
  4375 

frango, periclum ne faciat aliis, meum. 

age, puer, aliquod carmen e nostris cane.

 PUER . infaelix, modo crinibus nitebas,
  

Phaebo pulchrior, et sorore Phaebi: 

at nunc laevior aere, vel rotundo  4380 

horti tubere, quod creavit unda; 

ridentes fugis, et times puellas. 

ut mortem citius venire credas, 

scito iam capitis perisse partem. 

 PETR. o fallax natura deum, quae prima dedisti  4385 
 
aetatis nostrae gaudia prima rapis. 

heu, heu nos miseros, quam totus homuncio nil est!
  

quam fragilis tenero stamine vita cadit! 

sic erimus cuncti, postquam nos auferet Orcus. 
 

 Largitur pueris 1. monile 2. nummos 3. verbera. 

 
cape munus istud, dulce quia cantas, puer,  4390 
et tu istud: at tu, quia strepis, paenas dabo. 
 
 nemo mihi referat, ut sic aeternus mihi 
animus, philosophi nec quid austeri probent: 
sed perpolita carmina, et versus leves. 
sic vivere, et sic Arbitro arbitrium est mori.  4395 
frater sorori me iuget, morti sopor. 
de nocte vita, de die somnus fuit: 
in idem volumen nunc eant nox et dies.

 

 Exit cum suis. 

 
 


 Actus V, scena 10 [Actus III, scena 3] 

 THRASEA PAETUS, HELVIDIUS PRISCUS, PACONIUS AGRIPPINUS,
RUSTICUS ARULENUS, ARRIA PAETI, DEMETRIUS PAETVS, DOMITIUS
CAECILIANUS, QUAESTOR CONSULIS 

 


 HELV. ergo in senatu, Paete, res agitur
tua.  

 defensionis nec tuae cura est tibi?  4400 
nil nisi virile proferes constans, scio, 
quo laudem adornes, diluas turpes notas. 
pavidus recedat, se tegat latebris iners. 
te Roma videat obvium morti virum. 
voces senatus capiat, humanas supra.  4405 
poterit moveri oraculis etiam Nero, 
miraculoque: saevitia sin sit procax, 
illum memoria posteri recolent magis, 
e vita honeste quisquis exibit sua, 
quam qui peribit segnis, ignavus, silens.  4410 
prodi ergo, nec te prode, nec causam bonam. 

 AGRIPP. suspecta bonitas, Thrasea suspectus bonus.
 
bonus malo Nerone, temporibus malis. 
convicia at nunc, ludibria, probra imminent. 
aures maledicis subtrahe, insolitus loqui,  4415 
audire probra: nec Capito solum caput
 
iniuriarum, aut Eprius urgebit scelus: 
sed forsan aderunt, qui manus, ictus parent. 
immanitatem Caesaris, vel qui boni, 
metu, sequentur: nunc facit bonitas metum.
  4420 
tu, qui senatum semper ornaris, notam 
tanti facinoris illi inurendam elue. 
dubium relinque, quod statuturi patres. 
si te viderent: nulla spes, scelerum ut pudor 
capiat Neronem: magna formido est, simul  4425 
ne tibi familiam, pignora, uxorem auferat. 
finem igitur impollutus, intactus pete: 
par fine, quibus est studio, et exemplo parem 
vitam exigebas.

 ARUL. et
precor, vitam exigat 
 
Thrasea perennem, dignus haud unquam mori.  4430 
quin nisi statuerint mitius in illum patres, 
tribunus intercedam, et arcebo nefas.
 
bonum hinc tuebor, gloriam augebo meam.

 THRAS. cohibe, tribune, spiritum; ne quid novi 

 incipe, quod obsit tibi, mihi prosit nihil.  4435 
 
mihi tot per annos, quem teneo, vitae tenor
 
non deserendus: tibi magistratus recens, 
et quae supersunt integra: expendas prius, 
quod tam inquinato tempore insistas iter, 
quo sit probrum non esse, non tutum; probum  4440 
probro sit esse: quisque timet, insons perit. 
quo vitia quisquis odit, homines oderit. 
tu te tuere: me mihi relinque, et cave. 
videro, senatus an sit adeundus mihi. 
 

 Intrat Domitius Caecilianus senator. 

 CAEC. o Paete, sero videris: nam te iubet
  4445 
mori senatus: consulis quaestor venit, 
qui cogat.

 THRAS. adsit: nil moror, sed nec queror. 
punit nocentem? cedo iustitiae: decet. 
premit innocentem? cedo fortunae: licet. 
quid dico, licet? at verius dicam, potest.  4450 
vas istud animae frangat, animam non potest.

 AGRIPP. ut laetus ille nuncium maestum audiit! 

 THRAS. perimendus. hodie malo me perimi, malo
 
breviore, in alium quam relegari diem.

 ARUL. sed an haec ferenda?

 THRAS. ne time, immotus feram.  4455 

 ARUL. patiuntur haec dii? Nero iubet; patres sinunt? 
dii negligentes: saeve, Nero, servi patres. 

 THRAS. maledicta cessent: lacrymae haud fortem decent. 
ne &thorn;ete, amici; fugite non &thorn;entem ocyus; 
pericla nec miscere: sufficiam neci.  4460 
 
 

 Paeti uxor itidem, et Arria, haud ausim sequi? 
sequar, et praeibo: te praeeo, et illam sequor. 
meliore, quam Paulina, te praeeo fide.

 THRAS. at non praeibis, si meae quicquam preces.  4465 
per charitates te meas moneo, et tuas, 
vitam retineas; nec meae natae, ac tuae, 
quod restat in te, id adimire subsidium unicum. 
mihi iussa mors est: sed quid Helvidius gener?

 CAEC. Italia abigitur. 

 THRAS. laetor.

 AGRIPP.et de me quid est?  4470 
et me patris sors dura, si non mors, manet.

 CAEC. Italia abigeris.

 AGRIPP. gaudeo: sed quid bona?


 CAEC. adempta non sunt.

 AGRIPP. ergo Aricinum iugum
 
adeamus, illic, Prisce, pransuri: aes erit  4475 

solvatur unde symbolum: non est solum 
mutare grave: nec me impedio: Thrasea, vale.

 THRAS. valete reliqui: solus Helvidius comes 
Demetriusque maneat, ubi quaestor venit. 
discam aliquid ipsa in morte: quid maeres, gener?
 

 Venas solvit. 

  HELV. talem extitisse
maereo, talem mori.   4480 

 THRAS. talem extitisse gaudeas, talem mori.

 HELV. iustitia (credo) maeret, et moritur simul.

 THRAS. iustitia nunquam moritur.

 HELV. at terras fugit.
 

 THRAS. et tu.

 HELV. sed astra petit.
 

 THRAS. et ego cupidus petam.
 
philosophe, numquid morior? an mens est mihi  4485 
 
 moritura nunquam? et illa pars melior mei? 


 CAEC. natura mortem Caesari, ut Caesar tibi, 
minitatur: illa Caesari sit mors; tibi
 
vita reputetur. animus aeternus vetat 
iustum perire.

 THRAS. an animus aeternus mihi  4490 
tu quaere: sed adest quaestor: ego mox mox sciam.
 

 Quaestor ingreditur. 

 QUAEST. quod est necesse, quod lubens
facias, bene est. 
facis ut oportet, Paete.

 HELV. quae mens est, socer? 

 THRAS. observat illa, sentiat num se mori:
 
siquid molestum, aut triste narrabo
tibi.   4495 
sed hunc liquorum libo &#167;leuy&#176;r&#171;i 
Iovi. 

 Ad quaestorem. 

 adverte, quaestor. iuvenis adverte, et
vide; 
(simile sed omen numen avertat deum)
 
sed in illa natus tempora, expediat quibus 
firmare mentem non malam exemplis bonis.  4500 

 Conversus ad Demetrium. 

 animus, philosophe, carceribus acsi
evolet, 
mihi gestit: at quo citius et sordes lavet, 
et ponat onus, in balneum inferri placet. 
erit, erit aliquis publici vindex mali.
 

 Exeunt omnes. 
 
 
 
 
 
	 Gwinne 
	 Neo-Latin 
	 The Latin Library 
	 The Classics Homepage
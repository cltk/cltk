Nero: Act V.2 
 
 

 
 Actus V, scena 4 
 
 

 VOLUSIUS PROCULUS, EPICHARIS 

 

 PRO. certum est, Epichari; merita sic
pensat Nero. 

minister ipse caedis haud minimus fui 

maternae; ab illo praemium nullum tuli, 

neglectus inde: nec leve auxilium tamen  3640 

sig. O 4r in classe; at illi occasio, crebro hospiti 

qua prosit obsit, crebra, nec potero nihil 

chiliarchus; ero nec solus: at si quid queo, 

non vana posthac in solo sterili seram. 

sed id uram, et alio transferam cultus meos.  3645 

quercum amputabo, vitis ut vigeat ferox.

 EPIC. sic sic agendum, mi Procule: tandem sapis. 

exosum amare quis furor? quantus dolor 

servire gratum principi ingrato! &THORN;dem 

servare, matri et coniugi in&THORN;do suae!   3650 

quid scelus hoc, illud! ex scelere totus Nero. 

at scelerum (ut aequum est, nec diu est) paenas dabit. 

equites patresque destruere saevus cupit:
 

equites at illum destruent, plectent patres. 

tu modo quod audes, aude; et adiunctos pares  3655 

accende. ne te praeveniat aliquis, cito 

te accinge: pretia non levia merito feres. 

mihi concitanda est plurium et mens et manus. 
 

 Exit Epicharis. 

  PRO. quid agis,
Volusi? prodis? an celas scelus?  

ingratus ille, fateor. at princeps mihi,  3660 

princeps colendus: siccine? ingratum colam? 

at gratus esse poterit, ubi meritis meis. 

et istud addam, crimen ut prodam: putat 

infensum Epicharis falsa: proditio sed haec 

placabit animum, ad praemia effringet viam.  3665 

natum patri, me principi irasci nefas: 

quasi manus aut cor, aut caput feriat suum. 

amor Epicharitis, aut odia plebis, patrum, 

tantine, Proculum ut conscium ad caedem trahant 

principis? an ut agat, quod neget fas et &THORN;des?
  3670 

quodque ante, retro, et undique periclis patet? 

periculosae hoc aleae plenum est opus. 

audisse tantum sit nefas magnum nefas, 

celare maius; agere sit triplex nefas. 

nimiumque vereor conscius celo diu.  3675 
 

 [&lt;Actus II, scena 2&gt;] 

 VOLUSIUS PROCULUS, NERO, EPICHARIS, FLAVIUS, TIGELLINUS
  

 adeo exeuntem Caesarem. o Caesar, tua
 

de caede coniuratur.

 NERO ubi? quando? quibus? 

quis caedis index?

 VOL. ego.

 NERO video: sed quis tibi?

 VOL. Epicharis.

 NERO illam attrahite: confessa est tibi?

 VOL. immo author esse voluit.

 NERO ut tu me neces?  3680 

 PRO. ego.

 NERO solus?

 PRO. imo pluribus sociis.

 NERO quibus? 
 

 Attrahitur Epicharis. 

 PRO. id ipsa dicet.

 NERO argue.

 PRO. volebas necem 

Caesaris, Epichari. 

 EPI. nolui.

 PRO. testor Iovem.

 EPI. Iovem et ego testor.

 PRO. crimen agnoscas.

 EPI. nego.

 PRO. negare si suffciat, an quisquam  3685 

 EPI. culpare si suffciat, an quisquam innocens?

 PRO. fatere.

 EPI. falsa?

 PRO. militi siqua est &THORN;des . . . 

 EPI. siqua est mulieri . . . 

 NERO vix aliqua utrivis &THORN;des.

 EPI. si vera criminetur, apponat modum, 

causam addat, homines et perist
&atilde;seiw notet,  3690 

signa, loca, dicta, conscios, testes citet.

 PRO. testis ego.

 EPI. et actor?

 NERO male probas: nemo arbiter 

adfuit, ut egit? 

 PRO. sola cum solo.

 NERO cadis. 

quae causa?

 EPI. nulla: nec boni spes, nec mali 

metus; nec animus ergo.

 NERO. quam &THORN;dens rea!  3695 

 EPI. decet esse fortem tam bona causa ream. 

voluine? ut ausa? an ausa? qui potui? negat 

audere, velle, posse, causa, aetas, genus.

 PRO. at odia dixit.

 EPI. genita quo probro meo?

 PRO. publica.

 EPI. quid ad me?

 NERO publicae pars es rei.  3700 

 EPI. privata mulier.

 NERO practica.

 EPI. in frugem meam.

 NERO at dixit alios, Procule.

 EPI. quos?

 NERO equites, patres. 

nomines citentur.

 PRO. nomina tacebas.

 EPI. reos 

tacere volui? nolui rem tam gravem?

 NERO ipsum incitabas.

 EPI. ipse fateatur sua.  3705 

nihil ego fateor.

 NERO ille, nisi vere es rea, 

cur innocentem deferat?

 EPI. ut hoc se tibi
 

insinuet, aures cum patent culpis tuae.

 PRO. si vir sit illa . . . 

 EPI. non subornaret ream, 

ut tu, mulierem.

 PRO. non pudet?

 EPI. pudeat tui.  3710 

 PRO. qua fronte?

 EPI. &THORN;rma.

 PRO. quo ore?

 EPI. veridico: scias 

plus in muliere, quam viro.

 PRO. ingenii scio: 

nego veritatis.

 EPI. vera, dum falsam probes.

 NERO quae nunciantur, testibus, causis, notis 

utcunque non probantur, haud falsa auguror.  3715 

incarceratae, Sophoni, verum extrahe, 

quod vincta, torta, tosta, laniata indicet.

 EPI. et innocens damnata, non fallam &THORN;dem.

 TIGEL. damnanda potius innocens, quam non nocens 

examinanda; regis ubi petitur caput.  3720 
 

 Trahitur Epicharis a Tigellino. 

  NERO nunc otacoustas
advoco, sagaces canes; 
 

quid his, quid illis, ore, vel mente haereat. 

odere me, quos odi, et equites, et patres: 

timeor, et illos timeo: nec in isto nihil:  3725 

nec fama temere nascitur: in omnes domos,
 

fora, rura volitet miles. insideat mare, 

maenia: frequensque muniat nostrum latus
 

Germanus. illi, ut extero, maior &THORN;des.

 [Actus II, scena 3] 
 

 NERO DUM CONSULTAT, MILICHUS, UXOR
MILICHI, &lt;EPAPHRODITUS,&gt; MOX SCEVINUS, &lt;FENIUS RUFUS&gt;
 

 UXOR timenda multa: si taces, totus
peris.  3730 

videre et alii; si siles unus, nihil 

proderit: at unus si refers, unum penes 

praemia futura, primus ubi prodis scelus. 

defer; nec ultra differ: aut refer, aut peri.

 MIL. addubito: sed agam: nec mora.

 EPAPH. quid istas fores,  3735 

plebeie?

 MIL. non plebeia, sed magna affero.

 NERO quae res?

 MIL. initur in tuam, o Caesar, necem 

pactio.

 NERO quis illam?

 MIL. nempe patronus meus 

Scevinus.

 NERO accersatur. 

 Trahitur Scevinus ut audiat. 

  MIL. en telum mihi,
 

Caesar, acuendum, te ut feriat: hunc in scopum  3740 

tabulas sigillo sepsit; et servos manu 

misit; deditque nummulos; lautas dapes 

ingessit; et fomenta vulneribus suis 

parare iussit; ista nec, opinor, neget.

 NERO quid ad ista tu, Scevine? 

 SCEV. non solum actio,  3745 

sed est prohibita quaestio in domini caput.

 NERO emancipatus iste!

 SCEV. libertus meus.

 NERO quia liber, actor suf&THORN;cit: de re indica.

 SCEV. ferrum, quod affert, religio coluit mea, 

habitum in cubiculo, fraude liberti mali  3750 

surreptum: et a me tabula signata in dies 

non praestitutos saepius: servis meis, 

nunc largiora dona, libertas data, 

quia creditor nunc instat, alienum aes grave, 

solvendo nec erit tabula: mihi semper dapes  3755 

opiparae, amaena vita, quam censor gravis 

parum probarit; tantum abest, studeam novis. 

emplastra iussu nulla vulneribus meo. 

vana sceleratus obiicit, et index venit 

et testis idem, crimen ut falsum creet.  3760 

sic innocentes prodere patronos licet?

 NERO secura vox, et vultus intrepidus reo:
 
 

labascit index: quid rear? quidni arguis?

 MIL. nisi ista vincant, nescio quid ultra afferam.

 UXOR Natalis imo et ille secreto, diu  3765 

sunt collocuti. utrique Pisoni intimi.

 NERO bene monet illa: nisi rei, dicent idem.
 

Natalis adsit. interim vere refer, 

quid collocuti?

 SCEV. fabula in scena nova 

recitanda quae sit. 

 Attrahitur Natalis. 

 NERO fabulas narras: adest  3770 

Natalis: illum, Rufe, diversum roga. 

 RUF. Scevinus et tu, serio, soli, diu, 

quid collocuti? 

 NAT. quid?

 RUF. quid?

 NAT. ut memini . . .

 RUF. haesitas? 

quid verba quaeris? 

 NAT. nimis atrox urges.

 RUF. age, 

atrociorem nisi velis.

 NAT. non est opus.
  3775 

 RUF. non est, fatente conscio, ut celes opus.
 

confessus ille est.

 NAT. et quid?

 RUF. et quid, tu vide. 

quid tu?

 NAT. quod ille.

 RUF. ludis: at ludens, lues, 

nisi proloquare protinus. quid vos?

 NAT. puto, 

quid in senatu proxime est actum: puto  3780 

de Corbulone, deque prodigiis novis, 

deque aedi&THORN;ciis dirutae Romae. 

 Flavio gladium distringenti Rufus manum retinet. 

 NERO tace. 

hic de senatu, at ille de scena refert. 

uterque captus.

 RUF. non adhuc, Flavi.

 NERO quid hoc? 

 

 RUF. nisi con&THORN;tentem ne trucidaret
reum.

 NERO utrumque vinctum potius, ut socios notet,
   3785 

in quaestionem trahite, torquete, urite. 
 

 Rapiuntur Scevinus et Natilis ab Epaphrodito et Rufo. Ingressus
Tigellenus. 

 quid nunc Epicharis? illa quid tandem
indicat? 

impar dolori foeminae corpus putem.

 TIG. at nos misellam foeminam experti parem 

cui non labori! me fatigavit, scio,  3790 

tormenta, tortoresque: torquemus magis, 

ne sperneremur foeminae: at spernit magis 

foemina: nec ignes, nec cruces, nec verbera, 

nec vulnera horret; dicta negat, acta abnegat. 

mihi torqueantur ratio quos flectat viri.  3795 

foemina, negarit si semel, semper neget.

 NERO tam pertinacem aspicere foemellam iuvat. 

huc efferatur.

 TIG. fumus efferri putes. 
 

 Affertur Epicharis gestata in sella, vincta, torta. 

 EPI. natura quo recessit? ubi pietas
habet? 

nullus in hominibus animus humanus: lupi,  3800 

tygres, dracones, viperae, qui olim viri. 

quaenam haec gehenna? morte quae peior mora
 

mortis? Acherontis urna, rota, saxum, fames,
 

tormenta Sicula sunt levia prae istis mala.
 

si longa, levia: brevia, si gravia: at mea
  3805 

nec &THORN;ne posito, nec modo: o liceat mori.
 

 TIG. mori liceret, nisi mori expeteres: scelus
 

libeat fateri.

 EPI. nec scelus adhaesit
mihi: 

sed gravius omni scelere.

 TIG. quid?

 EPI. feritas tua.

 TIG. at nisi fateris . . .

 EPI. quid?

 TIG. ferum dices magis.   3810 

 EPI. magis esse dico, quam feram quamvis.

 TIG. age. 

repetantur ergo verbera.

 EPI. ut prodam nihil.

 TIG. quia nil pudere perstat, age, pellem trahe 

scorti impudentis ore.

 EPI. nil prodam tamen.

 TIG. prodes coacta.

 EPI. liberae potius mori  3815 

lubet.

 TIG. libenti non licet.

 EPI. morior: vide: ah. 
 

 Vinclo fascia in modum laquei ad arcum sellae restricto, indit
cervicem, et corporis robore connisa, spiritum exprimit. 

  TIG. ut tenuis anima
fascia expirat levi! 
 

 NERO sibi strangulatam auferte: sic hostes eant.

 FLAV. constans virago. tam &THORN;de &THORN;rma viri
 

si perstitissent, fraude periisset Nero.  3820 

Effertur a Flavio et Aspero mox redeuntibus.

 NERO sic illa libertina: quid tandem viri?
 
 

 Redit Rufus et Epaphroditus cum Natali. 

 EPAPH. Natalis, ignes ut videt, et uncos
truces, 

non fert: fateri malit: at soli tibi.

 NAT. ignosce, Caesar; fateor (o ne sit malo 

primum fateri) particeps semper fui  3825 

Pisoni ad eius omne secretum: favor 

multorum in illum simul et adiunxit meum. 

illi voluimus imperia, caedem tibi. 

primus, sedentem qui palam in circo premat, 

Lateranus: et qui feriat, is primus fuit  3830 

Scevinus: alii ut caepta sequerentur, &THORN;des.

 NERO Caesaris is amor est? ea senatorum &THORN;des? 

Sabine, duce te, tyro Pisonem premat, 

premat inopinum, cui favet miles vetus. 

 

 Nymphidius Sabinus ad Pisonum. 

 Statio tribuno tam trucidetur cito
  3835 

Lateranus, ut nec liberos tangat prius. 
 

 Stat proximus ad Lateranum et Epaphroditum. 

 sed quis meorum ex classe Pisoni favet?


 NAT. missus ego ab illo, qui salutarem domi
 
 

Senecam, et amico colloquia peterem viro. 

colloquia neutri Seneca respondit fore  3840 

commoda; saluti at illius niti suam. 

 Reducitur Scevinus. 

 TIG. nonne admonueram quam Seneca
&THORN;dus, bonus? 

 Poppaeam evocat. 

 NERO Poppaea; an audis? Seneca quoque
nomen dedit.

 POP. credamne? merito tam bene reponit male 

tam bonus? hoc urge.

 NERO at ista, quae audisti,
Grani,   3845 

responsa, dicta, Seneca quid dicat, refer. 
 

 Granius ad Senecam. 

 Scevinus at nunc conscium num se negat?


 SCEV. negare nunc non proderit: quid non patet? 

non nego.

 NERO sed alii conscii qui sint, refer.

 SCEV. Lucanus.

 NERO ille? an aemulus laudis
meae?  3850 

quos iactitabat ille, quia versus premo.

 SCEV. et Quinctianus. 

 NERO corpore infamis suo, 

versu meo famosus ulcisci studet. 

 SCEV. Senecio.

 NERO amicus odia concepit meus,
 
 

credo, quia solus non erat, summus comes.
  3855 

illis tribuni, tres tribus, primo inferant 

minas, ut edant conscios, sed mox necem. 
 

 Ad illos tribuni tres cum Epaphrodito. rediit Granius. 

 GRAN. missum esse dicit Seneca Natalem,
sibi 

aditu prohibitum quia quies cordi: at salus, 

quam sua, sit illi chara privati magis,  3860 

nec causa, nec quo dicat ingenium sibi 

ad blandiendum est facile: quod nulli magis 

innotuisse, quam tibi, qui sis eum 

expertus utique liberum, haud servum tibi. 
 

 Redeunt Flavius et Asper. 

 NERO et ista nimium libere: at num non
parat,  3865 

ut sponte pereat?

 GRAN. verba, seu vultum notem, 

nil deprehendi triste, pavidi index nihil.

 POP. at nequid aliud paret atrox, istud paret.

 NERO redi, tribune; a Caesare indicas necem. 
 

 Divertit ad Rufum secreto. 

 GRAN. caedamne Senecam, Rufe?

 RUF. parendum.

 NERO quid est?  3870 

quid Granius?

 RUF. ipse an caedat; an cedat suae 

de genere necis ut Seneca delectum ferat.

 NERO modo moriatur, sibi modum mortis legat. 
 

 Granius ad Senecam. 

 
 sic esse clemens soleo. sed plures reos  3875 

Scevinus addat. Rufe, quot plures, roga.

 RUF. age, plura prode capita, ne perdas tuum.

 SCEV. quis plura quam tu, cum sciat nemo, efferet? 

vicem ergo iam tu principi reddas bono.

 TIGEL. ha! Rufe!

 NERO Rufe, tu quoque Neroni necem?  3880 

 RUF. quid loquar? ad ista nec me promptum loqui, 

sed nec tacere.

 NERO scilicet pudor est loqui;
 

pavor silere; utrumque premit animus reus. 

Cassi, igitur illum corripe, et vinci arctius: 

vallum extra, ut ordo est, ense cervicem feri.  3885 
 

 Cassius miles Rufum vincit, rapit. 

 NAT. sed et inter alios Flavius nomen
dedit. 


 FLAV. ego inter illos? miles ut inermes legam, 

effoeminatos vir mihi socios velim, 

anto in facinore?

 SCEV. ne nega.

 FLAV. audenter nego: 

adeoque.

 NERO frustra sed negas.

 FLAV. age, non nego.  3890 

gloria fatendi grata.

 NERO quae causa, aut tibi
 

gloria, salutis post sacramentum meae 

tibi charioris quam tuae, ut fallas &THORN;dem?

 FLAV. quia te odi: at olim, dum meritus, et dum bonus, 

prae omnibus amavi: nemo tibi &THORN;dus magis.  3895 

odisse caepi, coniugis, matris tuae 

cum parricida, auriga, citharaedus, gravis 

incendiorum accensor, at cantor levis. 

 NERO in pactione hac gravius accepi nihil, 

quam, audire laudes solitus, ut probra audiam.  3900 

siccine perimere principem, et lingua et manu, 

voluistis? heu quod una mors tantis probris
 

poena, et quiescat morte poenarum mora. 

verum age, tribuno Flavio tollas, Niger 

tribune, caput: honoris hoc hosti dabo.  3905 

 NIGER tendes, tribune, fortiter collum, ut decet! 

 FLAV. tam fortis utinam fortiter ferias Niger. 
 

 Rapitur a Nigro Flavius. 

 NAT. Sulpicius Asper astat; at socius
fuit.

 NERO cur ut aper, Asper, in meam caedem ruis? 

 ASPER quia, nisi caede, sit tibi mederi nefas.  3910 

 NERO centurio medicus non placet: quamque asperum 

secare, doceat, qui tibi collum secet. 

 Rapitur Asper. 

 NAT. et Scaurus isti, et Paulus; et
Granius fuit 

Statiusque socius Flavio.

 NERO ergo illos manent 

supplicia; at istos venia, si veniam velint:  3915 

quia ille Senecam, at iste Lateranum ferit. 
 

 Redit Epaphroditus cum tribunis. 

  EPAPH. diu abnuere;
conscios tandem tamen, 
 

impunitatis spe data, sese efferunt 

Senecio, Quinctianus; et amicos suos, 

is Pollionem prodit, hic Gallum, intimos.  3920 

Lucanus addit consciam matrem sibi.

 POP. clarior Epicharis, et suis et se silens.

 NERO illi ergo pereant. 

 Iidem eadem ruunt. rapitur Scevinus. 

 exilia amicis suis 

peperere: pereat morte Scevinus pari. 

Natalis eat impunis: at Milichus mihi  3925 

svthr feratur. Vindici hic pugio Iovi 

sacretur. at Vestinus an consul nihil?

 NAT. quod scire potui, nihil. 

 NERO at addi aliquid velim. 

acris memoria mihi remanet, ut me suis 

vere facaetus luserit amaris iocis.  3930 

 POP. et uxor illi Statilia, cui tu, Nero 

saepius adulter, quam &THORN;des in te sinat? 

 NERO ergo, Gerelane, consulem inopinum opprime: 

praei quod ille fecit, aut faciet scelus. 
 

 Exit Gerelanus tribunus ad Vestinum. redit Veianus Niger a
Flavio. 

  NIGER ut caederet ut
Flavius iussu tuo  3935 

vicino in agro ut effodi iussi scrobem, 

illum ille ut humilem ridet, angustum increpat; 

ex disciplina non ait fossum: putes 

illum imperare: mox tamen caesus cadit, 

vel sesquiplaga: sic tuos hostes neco.  3940 

 NERO sic decet: et alios quaerite, o socii, reos:
 

quos sermo, nutus, laetitia, maeror, metus, 

vel signa quaevis levia suspectos dabunt; 

arguite, rapite, trahite: convicti rei 

ita moriantur, sentiant ut se mori:   3945 

plus poenae ut habeat, quam mori, mortis mora. 

decora triumphi tibi, Tigelline, apparo: 

tu me tuere, tutus ut ludis vacem. 

 Exeunt omnes. 

 
 


 Actus V, scena 5 [Actus II, scena 4]
  

 C. PISO, MARTIUS FESTUS EQUES 

 

 FEST. nescire, Piso, non potes, sciri
omnia.  

dum Caesar audit, si quid audendo vales,  3950 

in castra perge; militum, populi, patrum 

studia, arma tentes: conscii si se tibi 

iungant, sequentur integri: motae rei 

permagna fama plurimum in rebus novis 

valebit: istis ut reluctetur Nero  3955 

nihil egit: his terrentur et fortes viri; 

nedum arma moveat scenicus; cui cum suis 

pellicibus excors sit Tigellinus comes. 

tentando &THORN;unt multa, quae visa ardua 

segnibus, inausis. vana spes, veram &THORN;dem,  3960 

taciturnitatem consciis in tot fore. 

cuncta cruciatu aut praemio praebent viam. 

ergo age, quod in te, profer: aut culmen tibi, 

aut praecipitium nunc adest: medium nihil 

summa cupienti: media si sequeris, cadis:  3965 

satis nec audes, nec vides: nullus patet 

cunctationi locus, ubi quod agitur suam, 

non nisi peractum, laudem habet: venient, vide, 

qui te latentem vinciant, plectant, necent. 

ergo pereundum si sit, ad honorem peri;  3970 

dum tendis arctos publicae amplexus rei, 

auxilia, ut haec sit libera, ferenda invocas: 

dum miles et plebs deserit te, se, magis, 

quam tu vel illos, vel tua; et dum tu tuis 

avis, adeoque posteris mortem approbas.  3975 

 PISO via iam salutis nulla, nisi sola est salus 

sperare nullam: nulla virtuti est fuga: 

vix spes honestae mortis: hunc portum velim: 

non, destitutus remige et velo, novos 

tentare fluctus, et procellosum mare.  3980 

incensa postquam Troia, fugerunt dei. 

quid arma sumat Priamus, ante aras deum 

mactandus? aliquis Caesarem infensum fugit?
 

si moveo, nec me tueor, et socios traho. 

si cedo, solus pereo: sic solus cadam.  3985 

sociare clades non libet: potius precer, 

sit siqua pietas, parcat uxori meae. 

 

 Auditur militum tumultus. 

 hoc peto. sed audi: militum advenit
manus. 

abrumpo venas. Caesarem hic placet liquor. 
 

 Exit abruptis venis. 

 
 
 

 Actus V, scena 6 (Actus II, scena 5) 

 SENECA, CENTURIO, PAUVLINA, STAT. ANN&AElig;US, IUNIUS
GALLIO, NOV. PRISCUS, LUCILIUS, &lt;CLEONICUS, GRANIUS SILVANUS&gt;
 

 

 SEN. necessitatem nuncias ergo ultimam!  3990 

interepidus adeo: tabula, qua tester, prius 

cedatur.

 CEN. illam, Caesaris iussu, nego.

 SEN. referre amicis gratiam haud igitur licet. 

unum quod habeo, quodque mihi summum decus, 

imaginem relinquo vivendi meam.  3995 
 

 Conversus ad amicos. 

 qui memor, ut acta est artibus semper
bonis 

mihi vita, famam &THORN;rmae amicitiae feret. 

Annaee medice, Gallio frater, quid est?
 

quid Prisce, quid Lucili amicorum optimi?
 

quid corde gemitus, ore tot lachrymae fluunt,  4000 

ubi tot per annos ratio meditata, insita, 

contra imminentes turbines? ubi tot meae 

praecepta sunt prudentiae? an quenquam ferox 

latuit Neronis saevitia? superest nihil 

parente, fratre, coniuge occisis, nisi  4005 

docentis, educantis ut cumulet necem. 

 Ad Paulinam. 

  amplexa sed me magna
pars animae meae, 
 

Paulina, quam me mollit aspectus tuus! 

nisi te dolentem munit affectus meus? 

te rogo, dolori tempera: in turpes eat   4010 

querela: facies flendo deformem necem.

 PAUL. num potero, Seneca? Seneca, num potero tuam 

mulier, et uxor, non queri mortem, meam 

miseriam? an, ut amem, te patiar a me rapi? 

non esse misera potero, si tu sis miser?
  4015 

non flere, cum sim misera, cum tu sis miser? 

o semper utinam qua fleam, in fontem fluam.

 SEN. maerere duret degener, fortis mori.
 

moeror mulierem si deceat, at non decet 

moerere Senecae coniugem: in sexu tuo  4020 

materia laudis unica est coniux miser. 

foelicem amasti. nunc ama, quod sum miser. 

nec miser: at aditus non recessurae patet 

foelicitati: spirat animus aeternum: dies 

vitae prioris ultimus, primus novae.  4025 

natalis hic est vitae inextinctae dies. 

sic vita mortem sequitur, ut vitam mori: 

et vita melior, quam nec eripiat Nero. 

non flentem iniquuum est flere: nil Senecae novum, 

cui vita stadium mortis, an studium fuit.
  4030 

abstergit ille lachrymas qui non fleat: 

indignus ille lachrymis qui se fleat. 

tu chara coniux, memor, ut in vita mihi 

virtus praeierit, charior vita mihi, 

desideratum coniugem, ut par est, feras,  4035 

viduos honesta mente solando lares. 

hoc solo amara mors dolet, siqua dolet,
 

quod rapit amatae coniugis amatum virum.
 

 PAUL. an ergo sine te, mi Seneca, vivam tua?
  

an ergo sine me, Seneca, morieris meus?  4040 

an foedus id pepigimus? an nullum mihi 

cor, quia mulieri? monita sic memini tua? 

hoc vita solo placuit, ex quo uxor tua, 

quod tibi placebam: nulla sim, ni sim tua. 

tecum volebam vivere, et tecum mori.   4045 

sic destinatum est, una mors perimet duos. 

mecum potes perire, sine me non potes. 

percussor in me prima &THORN;gatur manus. 

uterque meriti pariter: ego tantas opes, 

quibus inhiatur, iure retinebo meo,  4050 

si sim superstes longius: age ergo, feri. 

Portia peribit igne, si ferrum negas. 

 SEN. o mira virtus foeminae: an laudi tuae
 

Seneca resistat? an sibi adamantam unice 

iniuriis relinquat expositam feris?  4055 

monui ego, vitam quae iuvent: mortis decus 

maius, ut inde bona feras, vites mala. 

non invidebo tam bono exemplo: praei. 

sit penes utrosque par animus isto exitu, 

sed claritudo maior in letho tuo.  4060 

 Paulina brachia ferro exolvuntur. 

 PAUL. ergo ictus idem solvat utrique
illico 

venas easdem: ah: quid tibi, ah Seneca?

 SEN. an dolet, 

Paulina?

 PAUL. Seneca, non dolet vulnus meum,
  

sed vulnus illud, quod premet Senecam, dolet. 

mihi magis exit, quam meus, sanguis tuus:  4065 

et versat animas sanguis idem una suas. 
 

 Senecae venae secantur. 

 SEN. natura, quam me frangis, invitum
quoque! ah. 

quam vel philosophum! ah. mors, ut absentem fui 

te despicatus, appropinquantem horreo! 

tumidus sereno nauta, timidus cum tonat?  4070 

philosophus homine maior, aegre hominem exuit.
 

maiora hominibus dicimus; at homines sumus. 

senile corpus, tenue deductis cibis, 

effugia lenta sanguini praebet meo. 

euge cruciatus, te malum ut fatear, facis.  4075 

 PAUL. ah ne fatere.

 SEN. sentio.

 PAUL. at sensus malus
 

rerum aestimator, mollis et blandus sibi. 

gladiator ullus fortius, quam tu, cadet? 

contra, nec arma proiice, nec alto gradu  4080 

deiicere: morere, qua decet Senecam mori. 

effugium hoc habeas a malis.

 SEN. sed per mala.
 

 PAUL. per amara, dicas, quibus et accipitur
salus.  

iam mihi videmur victimae anta aras sacrae, 

ut taurus et iuvenca se ferro induant;   4085 

caedamur, et cadamus, ut par est, piae, 

placidae, innocentes, supplices, gratae deo.
 

piaculum sit, si reluctetur mori 

devota morti victima, ut scelera expiet.
 

si trahat eculeus, strangulet laqueus, cremet  4090 

flamma. grave ferrum membra membratim secet.
  

quid Seneca faciat, si nimis mollis gemat, 

sanguine fluente molliter, ut optat, mori? 

virtute clarus si vir haud praestet virum, 

mirumne, mulier mollior siquid labem?  4095 

 SEN. fessus ferendo de&THORN;cio: sed ne dolor 

infringat animo te meus, vel me tuus; 

ne, morte in una gemina mors acsi premat, 

tormenta specto dum tua, impatiens cadam, 

Paulina, tu recede; sed labris prius  4100 

utinam supremum spiritum excipias tuis;
 

saltem licebit dicere supremum vale. 

 PAUL. dicemus ambo salve in Elysiis agris.
 

 Abscedit Paulina in cubiculum. 

 SEN. quam mulier, aliquid seu velit, seu
non velit, 

addicta, cernit non minus, constat magis!  4105 

vix duce decorum, at comite sit dulce hac mori, 

at vel volenti, sed seni, ut lentum est mori! 

hemina vel una sanguinis ut aegre fluit! 

Annaee, quem dat ars medicum, amicum &THORN;des, 

age nunc venenum prome provisum mihi:  4110 

quo cecidit olim Socrates, illo cadam: 

aut velut imago viva virtutis Cato: 

aut qualis aevo Canius nostro optimus. 
 

 Cicutae poculum profert medicus. ebibit Seneca. 

  totum hauriendum nempe,
quia iustus modus. 
  4115 

inambulandum postea! hinc aderit salus: 

hinc gallus Aesculapio sacrum cadat. 

migratio sit fausta, sit foelix mihi. 

quae nescienti est indita, hanc animam precor. 

natura, repete; reddo tibi gratus, libens.
   4120 

frustra precamur: corpus occlusum, pori 

obstructi, et artus frigidi impediunt iter. 

quid adhuc agendum est? 

 Paulina intus. 

 PAUL.  ah.


 SEN. 
 
 
 
 
 
quid est? periit mea 

Paulina?

 CLEON. nondum periit; at cecidit suo 

defecta sensu; proxime a letho iacet.   4125 

 SEN. Paulina, venio: balneum o praesens petam, 

quo liberanti sanguinem libem Iovi. 

 Balneo infertur. 

 GRAN. SILV. at quia Neroni haud iussa
Paulina est mori, 

nec proprium odium Caesaris in illam fuit, 

crudelitatis ne invidia gliscat nimis,  4130 

famuli, cruorem premite, prohibete exitum: 

seu nolit illa, seu velit, vivat tamen; 

et ferat amoris pallida exangues notas. 

virtutis uno periit in Seneca satis. 

 Exeunt milites. 

 
 


 Actus V, scena 7 [Actus II, scena 6] 

 LUCANUS incisis venis 

 

 LUC. Lucane, nunc te collige solutus metu.  4135 

unum illud, illud unicum (o superi, precor) 

abolete, matrem prodidi (o facinus) meam. 

tantum in viris cupido vivendi potest. 

spem fecit, et fefellit impuram impius. 

at vita cum te de&THORN;cit (vita heu brevis  4140 

tu memineris, memineris saltem tua. 

reditura vita: huic parcere ignavum puta.
 

Vulteius an te, tuve Vulteium doces?

 vita brevi nulli superest, qui tempus in illa
  

quaerendae sibi mortis habet: virtute merendum est,  4145 

Caesar ut amissis inter tot millia paucis 

hoc damnum clademque vocet: dent fata recessum 

emittantque licet, vitare instantia nolim. 

victurosque dei celant, ut vivere durent 

foelix esse mori.  4150 

 Pompeius an te, tuve Pompeium doces?

 aut nihil est sensus animis a morte relictum,
  

aut mors ipsa nihil. 

ignorant populi, si non in morte probaris,
  

an scieris adversa pati: ne cede pudori.  4155 

sum tamen, o superi, foelix, nullique potestas  

hoc auferre deo: mutantur prospera vita: 

non sum morte miser. 

   4160 

laetius est quoties magno sibi
constat honestum.  

ii mihi sunt comites quos ipsa
pericula ducent,  

qui me teste pati vel quae
tristissima pulchrum 

Romanumque putent. 

 mihi nempe scriptis a Styge
ereptus Cato.  4165 

 advolat, atque ingens
meritum maiusque salute  

contulit in lethum vires;
puduitque gementem 

illo teste mori. 

 scilicet, ut illi Tullus, ita
caesus cado;

 sanguis erant lacrhimae:
quaecunque foramina novit  4170 

humor, ab his largus manat cruor:
omnia plenis 

membra fluunt venis, totum est pro
vulnere corpus. 

 Brutive potius videor ut
Lycidas mori:

 scinditur avulsus: nec,
sicut vulnere, sanguis 

emicuit lentus, ruptis cadat
undique venis,  4175 

discursusque animae diversa in
membra meantis 

interceptus aquis. 

 plura non possum. exeo. 
 
 
 
 
 
	 Gwinne 
	 Neo-Latin 
	 The Latin Library 
	 The Classics Homepage
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	    <title>Antoninus Geta</title>
      <author>Aelius Spartianus</author>
      &fund.Tufts;
</titleStmt>
      &Perseus.publish;


      <sourceDesc>
        <biblStruct>
          <monogr>
            <title>Scriptores Historiae Augustae, Vol 2</title>
            <editor>David Magie</editor>
            <imprint>
              <publisher>London: William Heinemann; New York: G.P. Putnam's Sons</publisher>
              <date>1924</date>
            </imprint>
          </monogr>
        </biblStruct>
        <p>OCR cleanup</p></sourceDesc>
    </fileDesc>

    <encodingDesc>
<refsDecl  doctype="TEI.2">
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>

<text><body>
<pb id="p.32"/>

<docAuthor>Aelius Spartianus</docAuthor>
<head>Antoninus Geta</head>
<div1 type="chapter" n="1">
<p><milestone unit="section" n="1"/>Scio, Constantine Auguste, et multos et Clementiam
tuam quaestionem movere posse cur etiam Geta
Antoninus a me tradatur, de cuius priusquam vel vita
vel nece dicam, disseram cur et ipsi Antonino a Severo
<milestone unit="section" n="2"/> patre sit nomen adpositum, neque enim multa in
eius vita dici possunt, qui prius rebus humanis exemptus
est quam cum fratre teneret imperium.
<milestone unit="section" n="3"/> Septimius Severus quodam tempore cum consuluisset
ac petisset ut sibi indicaretur quo esset successore
moriturus, in somniis vidit Antoninum sibi successurum.
<milestone unit="section" n="4"/> quare statim ad milites processit et
Bassianum, filium maiorem natu, Marcum Aurelium
<milestone unit="section" n="5"/> Antoninum appellavit. quod cum fecisset,<note target="n.32.1"/>vel<note target="n.32.2"/>paterna cogitatione vel, ut quidam dicunt, a Iulia
uxore commonitus, quae gnara erat somnii, quod minori
filio hoc facto ipse interclusisset aditum imperandi,
etiam Getam, minorem filium, Antoninum vocari iussit.

<note id="n.32.1">quod fecisset P.</note>
<note id="n.32.2">uel Jordan, Peter1; et P.
</note>
<pb id="p.34"/>

<milestone unit="section" n="6"/> itaque semper ab eo in epistulis familiaribus dictus
<milestone unit="section" n="7"/> est, cum si forte abesset scriberet, <q>Salutate Antoninos
filios et successores meos.</q> sed nihil valuit
patris cautio, nam ei solus ille successit qui primus
Antonini nomen accepit. et haec de Antonini
nomine.
</p></div1>

<div1 type="chapter" n="2">
<p><milestone unit="section" n="1"/>Geta autem dictus est vel a patrui nomine vel avi
paterni, de cuius vita et moribus in vita Severi Marius
<milestone unit="section" n="2"/> Maximus primo septenario satis copiose rettulit, fuit
autem Antoninus Geta etiam ob hoc ita dictus quod
in animo habuit Severus, ut omnes deinceps principes,
quemadmodum Augusti, ita etiam Antonini dicerentur,
et quidem <note target="n.34.1"/>amore Marci, quem fratrem suum semper <note target="n.34.2"/>dicebat et cuius philosophiam litterarumque institutionem
<milestone unit="section" n="3"/> semper imitatus est. dicunt aliqui non in
Marci honorem tantum Antonini nomini delatum,
cum id Marcus adoptivum habuerit, sed in eius qui
Pius cognominatus est, Hadriani scilicet successoris,
<milestone unit="section" n="4"/> et quidem ob hoc quod Severum ille ad fisci advocationem
delegerat ex formulario forensi, cum ad
tantos processus ei patuisset dati ab Antonino primi
<milestone unit="section" n="5"/> gradus vel honoris auspicium, simul quod nemo ei
videretur felicior imperator ad commodandum nomen

<note id="n.34.1">et quidem Editor; atque P; idque Salm., Peter.
</note>
<note id="n.34.2">quem fratrem suum semper Jordan; uel f. s. sem P.
</note>
<pb id="p.36"/>

eo principe cuius proprium nomen iam per quattuor
principes cucurrisset.
<milestone unit="section" n="6"/> De hoc eodem Severus, gnarus geniturae illius,
cuius, ut plerique Afrorum, peritissimus fuit, dixisse
<milestone unit="section" n="7"/> fertur: <q> Mirum mihi videtur, Iuvenalis amantissimus,
Geta noster divus futurus, cuius nihil imperiale in
genitum video</q>, erat enim Iuvenalis praefectus eius
<milestone unit="section" n="8"/> praetorii, nec eum fefellit, nam Bassianus, cum eum
occidisset ac vereretur tyrannicam ex parricidio notam
audiretque posse mitigari facinus, si divum fratrem
<milestone unit="section" n="9"/> appellaret, dixisse fertur, <q>Sit divus, dum non sit
vivus.</q> denique eum inter divos rettulit atque ideo
utcumque rediit cum <note target="n.36.1"/>fama in gratiam parricida.
</p></div1>

<div1 type="chapter" n="3">
<p><milestone unit="section" n="1"/>Natus est Geta Severo et Vitellio consulibus
Mediolani, etsi aliter alii prodiderunt, VI kal. Iunias
ex Iulia, quam idcirco Severus uxorem duxerat quod
eam in genitura habere compererat ut regis uxor esset,
<milestone unit="section" n="2"/> isque privatus sed iam optimi in re publica loci. statim
ut natus est, nuntiatum est ovum gallinam in aula
<milestone unit="section" n="3"/> peperisse purpureum, quod cum allatum Bassianus
frater eius accepisset et quasi parvulus adplosum ad
terram fregisset, Iulia dixisse ioco fertur, <q>Maledicte
<milestone unit="section" n="4"/> parricida, fratrem tuum occidisti.</q> idque quod ioco

<note id="n.36.1">cum om. in P.
</note>
<pb id="p.38"/>

dictum est<note target="n.38.1"/>Severus altius quam quisquam praesentium
accepit, a circumstantibus autem postea velut divinitus
<milestone unit="section" n="5"/> effusum adprobatum est. fuit etiam aliud omen:
nam cum in villa cuiusdam Antonini, plebei hominis,
agnus natus esset, qui vellus in fronte purpureum
haberet, eadem die atque hora qua Geta natus est,
audissetque ille ab haruspice post Severum Antoninum
imperaturum, ac de se ille auguraretur sed tamen
<milestone unit="section" n="6"/> talis fati timeret indicium, ferro eum adegit, quod et
ipsum signo fuit Getam ab Antonino interimendum,
<milestone unit="section" n="7"/> ut postea satis claruit. fuit etiam aliud omen ingens,
ut postea <note target="n.38.2"/>exitus docuit, huius facinoris quod evenit:
<milestone unit="section" n="8"/> nam cum infantis Getae natalem Severus commendare
vellet, hostiam popa nomine Antoninus percussit.
<milestone unit="section" n="9"/> quod tunc nec quaesitum nec animadversum, post
vero intellectum est.
</p></div1>

<div1 type="chapter" n="4">
<p><milestone unit="section" n="1"/>Fuit adulescens decorus, moribus asperis, sed
non impius, amorum tractator,<note target="n.38.3"/>gulosus, cupidus ciborum
<milestone unit="section" n="2"/> et vini varie conditi. huius illud pueri fertur insigne
quod cum vellet partium diversarum viros Severus
occidere et inter suos diceret, <q>Hostes vobis eripio,</q>
consentiretque adeo usque Bassianus, ut eorum etiam
liberos, si sibi consuleret, diceret occidendos, Geta
interrogasse fertur quantus esset interficiendorum
<milestone unit="section" n="3"/> numerus; cumque dixisset pater, ille interrogavit,
<q>Isti habent parentes, habent propinquos?</q> cum re-

<note id="n.38.1">idque quod ioco dictum est Editor; idque ioco quod dictum P; <del>idque ioco</del> quod dictum Peter.</note>
<note id="n.38.2">so Peter; ut postea ingens P.</note>
<note id="n.38.3">amorum tractator Editor; anarbove tractator P; &dagger; anarbo retractator Peter.
</note>
<pb id="p.40"/>

sponsum esset habere, ait, <q>Tum plures<note target="n.40.1"/>ergo in
<milestone unit="section" n="4"/> civitate tristes erunt quam laeti, quod vicimus,</q> et
obtinuisset eius sententia nisi Plautianus praefectus
vel Iuvenalis institissent spe proscriptionum, ex quibus
ditati sunt. his accedebat Bassiani fratris nimia
<milestone unit="section" n="5"/> crudelitas, qui cum contenderet et diceret, quasi
ioco quasi serio, omnes cum liberis occidendos partium
diversarum, Geta ei dixisse dicitur, <q>Tu qui nulli
parcis, potes et fratrem occidere.</q> quod dictum eius
tunc nihil, post vero pro praesagio fuit.
</p></div1>

<div1 type="chapter" n="5">
<p><milestone unit="section" n="1"/>Fuit in litteris adsequendis tenax veterum scriptorum,
paternarum etiam sententiarum memor, fratri
semper invisus, matri amabilior quam frater, subbalbe
<milestone unit="section" n="2"/> tamen canorus. vestitus nitidi cupidissimus, ita ut
pater rideret. si quid accepit a parentibus, ad suum
contulit cultum neque quicquam cuipiam dedit.
<milestone unit="section" n="3"/> Post Parthicum bellum cum ingenti gloria pater<note target="n.40.2"/>floreret, Bassiano participi imperii appellato Geta
quoque Caesaris et Antonini, ut quidam dicunt,
nomen accepit.
<milestone unit="section" n="4"/> Familiare illi fuit has quaestiones grammaticis pro-
ponere, ut dicerent singula animalia quomodo vocem
<milestone unit="section" n="5"/> emitterent, velut: agni balant, porcelli grunniunt,

<note id="n.40.1">so Peter; haberet complures P.</note>
<note id="n.40.2">pater ius. by Peter; om. in P.
</note>
<pb id="p.42"/>

palumbes minurriunt, porci grunniunt, ursi saeviunt,
leones rugiunt, leopardi rictant, elephanti barriunt,
ranae coaxant, equi hinniunt, asini rudunt,<note target="n.42.1"/>tauri
mugiunt, easque de veteribus adprobare. Sereni
<milestone unit="section" n="6"/> Sammonici libros familiarissimos habuit, quos ille ad
<milestone unit="section" n="7"/> Antoninum scripsit, habebat etiam istam consuetudinem,
ut convivia et maxime prandia per singulas
litteras iuberet scientibus servis, velut in quo erat
<milestone unit="section" n="8"/> anser, apruna, anas, item pullus, perdix, pavus, porcellus,
piscis, perna et quae in eam litteram genera
edulium caderent, et item phasianus, farrata, ficus et
talia, quare comis etiam habebatur in adulescentia.
</p></div1>

<div1 type="chapter" n="6">
<p><milestone unit="section" n="1"/>Occiso eo pars militum quae incorrupta erat parricidium
aegerrime accepit, dicentibus cunctis duobus
se liberis fidem promisisse, duobus servare debere,
clausisque portis diu non est imperator admissus.
<milestone unit="section" n="2"/> denique nisi querellis de Geta editis et animis militum
delenitis, inormibus etiam stipendiis datis Romam
<milestone unit="section" n="3"/> Bassianus redire non potuit, post hoc denique et
Papinianus et multi alii interempti sunt, qui vel concordiae
faverant<note target="n.42.2"/>vel qui partium Getae fuerant, ita ut
utriusque ordinis viri et in balneo et cenantes et in
publico percuterentur, Papinianus ipse securi percussus
sit, improbante Bassiano, quod non gladio res
<milestone unit="section" n="4"/> peracta sit. ventum denique est usque ad seditionem
urbanicianorum militum, quos quidem non levi auctoritate
Bassianus compressit, tribuno eorum, ut alii

<note id="n.42.1">rudiunt Peter; ragiunt P.</note>
<note id="n.42.2">fuerant P.
</note>
<pb id="p.44"/>

<milestone unit="section" n="5"/> dicunt, interfecto, ut alii, relegato. ipse autem tantum
timuit, ut loricam sub lato habens clavo etiam
Curiam sit ingressus atque ita rationem facti sui et
<milestone unit="section" n="6"/> necis Geticae reddiderit. quo quidem tempore
Helvius Pertinax, qui postea est ab eodem Bassiano
interemptus, recitanti Faustino<note target="n.44.1"/>praetori et dicenti
<q>Sarmaticus maximus et Parthicus maximus,</q> dixisse
dicitur, <q>Adde et Geticus maximus,</q> quasi Gothicus.
<milestone unit="section" n="7"/> quod dictum altius in pectus Bassiani descendit, ut
postea nece Pertinacis est adprobatum, nec solum
Pertinacis sed et aliorum, ut supra dictum est, passim
<milestone unit="section" n="8"/> et inique. Helvium autem etiam suspectum habuit
adfectatae tyrannidis, quod esset in amore omnium et
filius Pertinacis imperatoris, quae res nulli facile
privato satis tuta est.
</p></div1>

<div1 type="chapter" n="7">
<p><milestone unit="section" n="1"/>Funus Getae accuratius fuisse dicitur quam eius
<milestone unit="section" n="2"/> qui fratri videretur occisus, inlatusque est maiorum
sepulchro, hoc est Severi, quod est in Appia Via euntibus
ad portam dextra, specie Septizonii exstructum,
quod sibi ille vivus ornaverat.
<milestone unit="section" n="3"/> Occidere voluit et matrem Getae, novercam suam,
quod fratrem lugeret, et mulieres, quas post reditum
<milestone unit="section" n="4"/> de Curia flentes repperit, fuit praeterea eius inmanitatis
Antoninus, ut iis praecipue blandiretur quos ad

<note id="n.44.1">faustum P,
</note>
<pb id="p.46"/>

necem destinabat, ut eius magis blandimentum
<milestone unit="section" n="5"/> timeretur quam iracundia. mirum sane omnibus
videbatur quod mortem Getae totiens etiam ipse fleret
quotiens nominis eius mentio fieret, quotiens imago
<milestone unit="section" n="6"/> videretur aut statua, varietas autem tanta fuit Antonini
Bassiani, immo tanta <note target="n.46.1"/>sitis caedis, ut modo
fautores Getae, modo inimicos occideret, quos fors
obtulisset, quo facto magis Geta desiderabatur.

<note id="n.46.1">immota P.

</note>
</p></div1></body></text>

</TEI.2>
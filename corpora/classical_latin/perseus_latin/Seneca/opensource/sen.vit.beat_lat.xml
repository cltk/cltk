<?xml version="1.0"?> 
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [ 
<!ENTITY % TEI.XML "INCLUDE"> 
<!ENTITY % PersProse PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersProse.dtd" > 
%PersProse; 
]>
<TEI.2>
    <teiHeader type="text" status="new">
        <fileDesc>
            <titleStmt>
             <title type="sub">De Vita Beata</title>
                <author n="Sen.">Seneca</author>
                <editor role="editor" n="Basore">John W. Basore</editor>
                &fund.NEH; </titleStmt>
            <extent>About 100Kb</extent> &Perseus.publish; <sourceDesc>
                <biblStruct>
                    <monogr>
                        <author>L. Annaeus Seneca</author>
                        <title>Moral Essays: volume 2</title>
                     <editor role="editor" n="Basore">John W. Basore</editor>
                        <imprint>
                            <pubPlace>London and New York</pubPlace>
                            <publisher>Heinemann</publisher>
                            <date>1932</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
        	<refsDecl doctype="TEI.2">
        		<state unit="book"/>
        		<state unit="chapter" n="chunk"/>
        		<state unit="section"/>
        	</refsDecl>
        </encodingDesc>
        <profileDesc>
            <langUsage>
                <language id="la">Latin</language>
                <language id="greek">Greek</language>
            </langUsage>
        </profileDesc>
        <revisionDesc>
            <change>
                <date>2009</date>
                <respStmt>
                    <name>GRC</name>
                    <resp>tagging</resp>
                </respStmt>
                <item/>
            </change>
        </revisionDesc>
    </teiHeader>
<text>
	<body>
<pb id="p.98"/>
<div1 type="book" n="7"><head>Liber VII:
ad Gallionem,
De Vita Beata</head>

<p><milestone unit="chapter" n="1"/><milestone unit="section" n="1"/>  Vivere, Gallio frater, omnes beate volunt, sed
ad pervidendum, quid sit quod beatam vitam efficiat,
caligant ; adeoque non est facile consequi beatam
vitam, ut eo quisque ab ea longius recedat, quo ad
illam concitatius fertur, si via lapsus est ; quae ubi
in contrarium ducit, ipsa velocitas maioris intervalli
causa fit.
Proponendum est itaque primum, quid sit quod ad-
petamus ; tune circumspiciendum, qua contendere
illo celerrime possimus, intellecturi in ipso itinere, si
modo rectum erit, quantum cotidie profligetur quantoque propius ab eo simus, ad quod nos cupiditas
 naturalis impellit. <milestone unit="section" n="2"/> Quam diu quidem passim vagamur non ducem secuti sed fremitum et clamorem
dissonum in diversa vocantium, conteretur vita inter
errores brevis, etiam si dies noctesque bonae menti
laboremus. Decernatur itaque, et quo tendamus et

<pb id="p.100"/>
qua, non sine perito aliquo, cui explorata sint ea, in
quae procedimus, quoniam quidem non eadem hic
quae in ceteris peregrinationibus condicio est. In
illis comprensus aliquis limes et interrogati incolae
non patiuntur errare, at hic tritissima quaeque via
 et celeberrima maxime decipit. <milestone unit="section" n="3"/> Nihil ergo magis
praestandum est, quam ne pecorum ritu sequamur
antecedentium gregem, pergentes non quo eundum
est, sed quo itur. Atqui nulla res nos maioribus
malis implicat, quam quod ad rumorem componimur,
optima rati ea, quae magno adsensu recepta sunt,
quodque exempla nobis multa sunt, nec ad rationem
sed ad similitudinem vivimus. Inde ista tanta coacer-
 vatio aliorum super alios ruentium. <milestone unit="section" n="4"/> Quod in strage
hominum magna evenit, cum ipse se populus premit
&mdash;nemo ita cadit, ut non et alium in se adtrahat,
primique exitio sequentibus sunt&mdash;, hoc in omni vita
accidere videas licet. Nemo sibi tantummodo errat,
sed alieni erroris et causa et auctor est ; nocet enim
applicari antecedentibus et, dum unusquisque mavult
credere quam iudicare, numquam de vita iudicatur,
semper creditur versatque nos et praecipitat traditus
per manus error. Alienis perimus exemplis; sanabi-

<pb id="p.102"/>
 mur, separemur modo a coetu. <milestone unit="section" n="5"/> Nunc vero stat contra
rationem defensor mali sui populus. Itaque id evenit
quod in comitiis, in quibus eos factos esse praetores
idem qui fecere mirantur, cum se mobilis favor circumegit. Eadem probamus, eadem reprehendimus ; hic
exitus est omnis iudicii, in quo secundum plures
datur.
</p>

<p><milestone unit="chapter" n="2"/><milestone unit="section" n="1"/>  Cum de beata vita agetur, non est quod mihi illud
discessionum more respondeas : " Haec pars maior
esse videtur." Ideo enim peior est. Non tam bene
cum rebus humanis agitur, ut meliora pluribus
 placeant ; argumentum pessimi turba est. <milestone unit="section" n="2"/> Quaeramus ergo, quid optimum factu sit, non quid usitatissimum, et quid nos in possessione felicitatis aeternae
constituat, non quid vulgo, veritatis pessimo interpreti, probatum sit. Vulgum autem tam chlamydatos quam coronatos voco; non enim colorem
vestium, quibus praetexta sunt corpora, aspicio.
Oculis de homine non credo ; habeo melius et certius
lumen, quo a falsis vera diiudicem. Animi bonum
animus inveniat. Hic, si umquam respirare illi et
recedere in se vacaverit, o quam sibi ipse verum tortus
 a se fatebitur ac dicet : <milestone unit="section" n="3"/> " Quicquid feci adhuc infec-

<pb id="p.104"/>
tum esse mallem, quicquid dixi cum recogito, mutis
invideo,<note> mutis invideo Gruter: in multis uideo A.</note> quicquid optavi inimicorum exsecrationem
puto, quicquid timui, di boni, quanto levius fuit quam
quod concupii ! Cum multis inimicitias gessi et in
gratiam ex odio, si modo ulla inter malos gratia est,
redii ; mihi ipsi nondum amicus sum. Omnem
operam dedi, ut me multitudini educerem et aliqua
dote notabilem facerem. Quid aliud quam telis me
opposui et malevolentiae quod morderet ostendi ?
<milestone unit="section" n="4"/> Vides istos, qui eloquentiam laudant, qui opes sequuntur, qui gratiae adulantur, qui potentiam extollunt ?
Omnes aut sunt hostes aut, quod in aequo est, esse
possunt. Quam magnus mirantium tam magnus
invidentium populus est. Quin potius quaero aliquod
usu bonum, quod sentiam, non quod ostendam ?
Ista, quae spectantur, ad quae consistitur, quae alter
alteri stupens monstrat, foris nitent, introrsus misera
sunt."
</p>

<p><milestone unit="chapter" n="3"/><milestone unit="section" n="1"/>  Quaeramus aliquod non in speciem bonum, sed
solidum et aequale et a secretiore parte formosius ;
hoc eruamus. Nec longe positum est; invenietur,
scire tantum opus est quo manum porrigas. Nunc
velut in tenebris vicina transimus offensantes ea ipsa
quae desideramus.
<milestone unit="section" n="2"/> Sed ne te per circumitus traham, aliorum quidem

<pb id="p.106"/>
opiniones praeteribo&mdash;nam et enumerare illas longum
est et coarguere. Nostram accipe. Nostram autem
eum dico, non alligo me ad unum aliquem ex Stoicis
proceribus ; est et mihi censendi ius. Itaque aliquem
sequar, aliquem iubebo sententiam dividere, fortasse
et post omnes citatus nihil improbabo ex iis, quae
priores decreverint, et dicam : " Hoc amplius censeo."
<milestone unit="section" n="3"/> Interim, quod inter omnis Stoicos convenit, rerum
naturae adsentior ; ab illa non deerrare et ad illius
legem exemplumque formari sapientia est.
Beata est ergo vita conveniens naturae suae, quae
non aliter contingere potest, quam si primum sana
mens est et in perpetua possessione sanitatis suae ;
deinde fortis ac vehemens, tunc pulcherrime patiens,
apta temporibus, corporis sui pertinentiumque ad id
curiosa non anxie, tum aliarum rerum quae vitam
instruunt diligens sine admiratione cuiusquam, usura
 fortunae muneribus, non servitura. <milestone unit="section" n="4"/> Intellegis, etiam
si non adiciam, sequi perpetuam tranquillitatem,
libertatem depulsis iis, quae aut irritant nos aut territant ; nam voluptatibus et timoribus proiectis<note> timoribus proiectis supplied by Basore: voluptatibus et
pro illis A : doloribus spretis supplied by Reitzenstein:
voluptatibus et illiciis Bourgery.
</note> pro
illis, quae parva ae fragilia sunt et ipsis flagitiis noxia,
ingens gaudium subit, inconcussum et aequale, tum
pax et concordia animi et magnitudo cum mansuetudine ; omnis enim ex infirmitate feritas est.

<pb id="p.108"/>
</p>

<p><milestone unit="chapter" n="4"/><milestone unit="section" n="1"/>  Potest aliter quoque definiri bonum nostrum,
id est eadem sententia non isdem comprendi verbis.
Quemadmodum idem exercitus modo latius panditur
modo in angustum coartatur et aut in cornua sinuata
media parte curvatur aut recta fronte explicatur, vis
illi, utcumque ordinatus est, eadem est et voluntas
pro eisdem partibus standi : ita finitio summi boni
alias diffundi potest et exporrigi, alias colligi et in
 se cogi. Idem itaque erit, si dixero: <milestone unit="section" n="2"/> " Summum
bonum est animus fortuita despiciens, virtute laetus "
aut" Invicta vis animi, perita rerum, placida in actu
cum humanitate multa et conversantium cura."
Licet et ita finire, ut beatum dicamus hominem eum,
cui nullum bonum malumque sit nisi bonus malusque
animus, honesti cultorem, virtute contentum, quem
nec extollant fortuita nec frangant, qui nullum maius
bonum eo quod sibi ipse dare potest noverit, cui vera
 voluptas erit voluptatum contemptio. <milestone unit="section" n="3"/> Licet, si
e vagari velis, idem in aliam atque aliam faciem salva
et integra potestate transferre ; quid enim prohibet
nos beatam vitam dicere liberum animum et erectum
et interritum ac stabilem, extra metum, extra cupiditatem positum, cui unum bonum sit honestas, unum
malum turpitudo, cetera vilis turba rerum nec de-

<pb id="p.110"/>
trahens quicquam beatae vitae nec adiciens, sine
auctu ac detrimento summi boni veniens ac recedens ?
<milestone unit="section" n="4"/> Hunc ita fundatum necesse est, velit nolit, sequatur
hilaritas continua et laetitia alta atque ex alto veniens,
ut qui suis gaudeat nec maiora domesticis cupiat.
Quidni ista bene penset cum minutis et frivolis et non
perseverantibus corpusculi motibus ? Quo die infra
voluptatem fuerit, et infra dolorem erit ; vides autem,
quam malam et noxiosam servitutem serviturus sit
quem voluptates doloresque, incertissima dominia
 impotentissimaque, alternis possidebunt. Ergo exeundum ad libertatem est. <milestone unit="section" n="5"/> Hanc non alia res tribuit
quam fortunae neglegentia. Tum illud orietur inaestimabile bonum, quies mentis in tuto conlocatae
et sublimitas expulsisque erroribus ex cognitione
veri gaudium grande et immotum comitasque et
diffusio animi, quibus delectabitur non ut bonis sed
ut ex bono suo ortis.
</p>

<p><milestone unit="chapter" n="5"/><milestone unit="section" n="1"/>  Quoniam liberaliter agere coepi, potest beatus
dici qui nec cupit nec timet beneficio rationis, quoniam
et saxa timore et tristitia carent nec minus pecudes ;
non ideo tamen quisquam felicia dixerit, quibus non
 est felicitatis intellectus. <milestone unit="section" n="2"/> Eodem loco pone homines,
quos in numerum pecorum et inanimalium<note> inanimalium Hermes after Reitzenstein: animalium A.</note> redegit

<pb id="p.112"/>
hebes natura et ignoratio sui. Nihil interest inter
hos et illa, quoniam illis nulla ratio est, his prava et
malo suo atque in perversum sollers ; beatus enim
 dici nemo potest extra veritatem proiectus. <milestone unit="section" n="3"/> Beata
ergo vita est in recto certoque iudicio stabilita et
immutabilis. Tunc enim pura mens est et soluta
omnibus malis, quae non tantum lacerationes sed
etiam vellicationes effugerit, statura semper ubi constitit ac sedem suam etiam irata et infestante fortuna
 vindicatura. <milestone unit="section" n="4"/> Nam quod ad voluptatem pertinet,
licet circumfundatur undique et per omnis vias influat
animumque blandimentis suis leniat aliaque ex aliis
admoveat, quibus totos partesque nostri sollicitet,
quis mortalium, cui ullum superest hominis vestigium,
per diem noctemque titillari velit et deserto animo
corpori operam dare ?
</p>

<p><milestone unit="chapter" n="6"/><milestone unit="section" n="1"/>  " Sed animus quoque," inquit, " voluptates
habebit suas." Habeat sane sedeatque luxuriae et
voluptatium arbiter; impleat se eis omnibus, quae
obiectare sensus solent, deinde praeterita respiciat
et exoletarum voluptatium memor exsultet prioribus
futurisque iam immineat ac spes suas ordinet et, dum
corpus in praesenti sagina iacet, cogitationes ad
futuram praemittat : hoc mihi videbitur miserior,
quoniam mala pro bonis legere dementia est. Nec

<pb id="p.114"/>
sine sanitate quisquam beatus est nec sanus, cui
 obfutura pro optimis adpetuntur. <milestone unit="section" n="2"/> Beatus ergo est
iudicii rectus ; beatus est praesentibus, qualiacumque
sunt, contentus amicusque rebus suis ; beatus est is,
cui omnem habitum rerum suarum ratio commendat.
</p>

<p><milestone unit="chapter" n="7"/><milestone unit="section" n="1"/>  Vident et in iliis qui summum bonum dixerunt,
quam turpi illud loco posuerint. Itaque negant posse
voluptatem a virtute diduci et aiunt nec honeste
quemquam vivere, ut non iucunde vivat, nec iucunde,
ut non honeste quoque. Non video quomodo ista
tam diversa in eandem copulam coiciantur. Quid
est, oro vos, cur separari voluptas a virtute non possit ?
Videlicet, quia omne bonis ex virtute principium est,
ex huius radicibus etiam ea, quae vos et amatis et
expetitis, oriuntur ? Sed si ista indiscreta essent,
non videremus quaedam iucunda sed non honesta-
quaedam vero honestissima sed aspera, per dolores
 exigenda. <milestone unit="section" n="2"/> Adice nunc, quod voluptas etiam ad vitam
turpissimam venit, at virtus malam vitam non admittit, et infelices quidam non sine voluptate, immo
ob ipsam voluptatem sunt, quod non eveniret, si
virtuti se voluptas immiscuisset, qua virtus saepe
 caret, numquam indiget. <milestone unit="section" n="3"/> Quid dissimilia, immo
diversa componitis ? Altum quiddam est virtus, excelsum et regale, invictum, infatigabile ; voluptas

<pb id="p.116"/>
humile, servile, imbecillum, caducum, cuius statio
ac domicilium fornices et popinae sunt. Virtutem
in templo convenies, in foro, in curia, pro muris stantem, pulverulentam, coloratam, callosas habentem
manus ; voluptatem latitantem saepius ac tenebras
captantem circa balinea ac sudatoria ac loca aedilem
metuentia, mollem, enervem, mero atque unguento
madentem, pallidam aut fucatam et medicamentis
 pollinctam. <milestone unit="section" n="4"/> Summum bonum immortale est, nescit
exire nec satietatem habet nec paenitentiam ; numquam enim recta mens vertitur nec sibi odio est nec
quicquam mutavit a vita<note> a vita supplied by Hermes after Rossbach.</note> optima. At voluptas tunc,
cum maxime delectat, extinguitur ; non multum loci
habet, itaque cito implet et taedio est et post primum
impetum marcet. Nec id umquam certum est, cuius
in motu natura est. Ita ne potest quidem ulla eius
esse substantia, quod venit transitque celerrime in
ipso usu sui periturum ; eo enim pertendit, ubi
desinat, et, dum incipit, spectat ad finem.
</p>

<p><milestone unit="chapter" n="8"/><milestone unit="section" n="1"/>  Quid, quod tam bonis quam malis voluptas inest
nec minus turpes dedecus suum quam honestos
egregia delectant ? Ideoque praeceperunt veteres
optimam sequi vitam, non iucundissimam, ut rectae
ac bonae voluntatis non dux sed comes sit voluptas.
Natura enim duce utendum est ; hanc ratio observat,
 hanc consulit. <milestone unit="section" n="2"/> Idem est ergo beate vivere et secun-

<pb id="p.118"/>
dum naturam. Hoc quid sit, iam aperiam. Si corporis dotes et apta naturae conservarimus diligenter
et impavide tamquam in diem data et fugacia, si non
subierimus eorum servitutem nec nos aliena possederint, si corpori grata et adventicia eo nobis loco
fuerint, quo sunt in castris auxilia et armaturae leves&mdash;
serviant ista, non imperent&mdash;, ita demum utilia sunt
 menti. <milestone unit="section" n="3"/> Incorruptus vir sit externis et insuperabilis
miratorque tantum sui, fidens animo atque in utrumque paratus, artifex vitae ; fiducia eius non sine
scientia sit, scientia non sine constantia ; maneant
illi semel placita nec ulla in decretis eius litura sit.
Intellegitur, etiam si non adiecero, compositum
ordinatumque fore talem virum et in iis quae aget
 cum comitate magnificum. <milestone unit="section" n="4"/> Externa ratio quaerat
sensibus irritata et capiens inde principia&mdash;nec enim
habet aliud, unde conetur aut unde ad verum impetum capiat&mdash;, at<note> at supplied by Gertz.</note> in se revertatur. Nam mundus
quoque cuncta complectens rectorque universi deus
in exteriora quidem tendit, sed tamen introrsum
undique in se redit. Idem nostra mens faciat ; cum
secuta sensus suos per illos se ad externa porrexerit,
 et illorum et sui potens sit. <milestone unit="section" n="5"/> Hoc modo una efficietur

<pb id="p.120"/>
vis ac potestas concors sibi et ratio illa certa nascetur
non dissidens nec haesitans in opinionibus comprensionibusque nec in persuasione, quae cum se disposuit
et partibus suis consensit et, ut ita dicam, concinuit,
summum bonum tetigit. Nihil enim pravi, nihil
lubrici superest, nihil in quo arietet aut labet.
<milestone unit="section" n="6"/> Omnia faciet ex imperio suo nihilque inopinatum accidet, sed quicquid agetur in bonum exibit facile et
parate et sine tergiversatione agentis ; nam pigritia
et haesitatio pugnam et inconstantiam ostendit.
Quare audaciter licet profitearis summum bonum
esse animi concordiam ; virtutes enim ibi esse debebunt, ubi consensus atque unitas erit. Dissident
vitia.
</p>

<p><milestone unit="chapter" n="9"/><milestone unit="section" n="1"/>  " Sed tu quoque," inquit, " virtutem non ob
aliud colis, quam quia aliquam ex illa speras voluptatem." Primum non, si voluptatem praestatura
virtus est, ideo propter hanc petitur ; non enim hanc
praestat, sed et hanc, nec huic laborat, sed labor eius,
 quamvis aliud petat, hoc quoque adsequetur. <milestone unit="section" n="2"/> Sicut
in arvo, quod segeti proscissum est, aliqui flores internascuntur, non tamen huic herbulae, quamvis delectet
oculos, tantum operis insumptum est&mdash;aliud fuit
serenti propositum, hoc supervenit&mdash;, sic voluptas non
est merces nec causa virtutis sed accessio, nec quia

<pb id="p.122"/>
 delectat placet, sed, si placet, et delectat. <milestone unit="section" n="3"/> Summum
bonum in ipso iudicio est et habitu optimae mentis,
quae eum cursum<note> cursum supplied by Hermes after Schultess.</note> suum implevit et finibus se suis
cinxit, consummatum est summum bonum nec quicquam amplius desiderat ; nihil enim extra totum est,
 non magis quam ultra finem. Itaque erras, cum interrogas, quid sit illud, propter quod virtutem petam; <milestone unit="section" n="4"/>
quaeris enim aliquid supra summum. Interrogas,
quid petam ex virtute ? Ipsam. Nihil enim habet
melius, ipsa pretium sui. An hoc parum magnum
est ? Cum tibi dicam : " Summum bonum est infragilis animi rigor et providentia et sublimitas
et sanitas et libertas et concordia et decor," aliquid
etiamnunc exigis maius, ad quod ista referantur ?
Quid mihi voluptatem nominas ? Hominis bonum
quaero, non ventris, qui pecudibus ac beluis laxior
est !
</p>

<p><milestone unit="chapter" n="10"/><milestone unit="section" n="1"/>  " Dissimulas," inquit, " quid a me dicatur;
ego enim nego quemquam posse iucunde vivere, nisi
simul et honeste vivit, quod non potest mutis contingere animalibus nec bonum suum cibo metientibus.
Clare, inquam, ac palam testor hanc vitam, quam ego
iucundam voco, non nisi adiecta virtute contingere."
<milestone unit="section" n="2"/> Atqui quis ignorat plenissimos esse voluptatibus
vestris stultissimos quosque et nequitiam abundare
iucundis animumque ipsum genera voluptatis prava

<pb id="p.124"/>
sibi<note> sibi Haase: sed A.</note> multa suggerere ?&mdash;in primis insolentiam et
nimiam aestimationem sui tumoremque elatum super
ceteros et amorem rerum suarum caecum et improvidum, delicias fluentis et ex minimis ac puerilibus
causis exsultationem, iam dicacitatem ac superbiam
contumeliis gaudentem, desidiam dissolutionemque
 segnis animi, indormientis sibi. <milestone unit="section" n="3"/> Haec omnia virtus
discutit et aurem pervenit et voluptates aestimat,
antequam admittat, nec quas probavit, magni pendit
aut utique etiam admittit, nec usu earum sed temperantia laeta est. Temperantia autem cum volup-
tates<note> voluptates omitted by Hermes after Reitzenstein.</note> minuat, summi boni iniuria est. Tu voluptatem complecteris, ego compesco ; tu voluptate
frueris, ego utor ; tu illam summum bonum putas,
ego nec bonum ; tu omnia voluptatis causa facis,
ego nihil.
</p>

<p><milestone unit="chapter" n="11"/><milestone unit="section" n="1"/>  Cum dico me nihil voluptatis causa, de illo
loquor sapiente, cui soli concedis<note> concedis A : concedimus Hermes after Joh. MÃ¼ller.</note> voluptatem. Non
voco autem sapientem, supra quem quicquam est,
nedum voluptas. Atqui ab hac occupatus quomodo
resistet labori et periculo, egestati et tot humanam
vitam circumstrepentibus minis ? Quomodo conspectum mortis, quomodo dolores feret, quomodo
mundi fragores et tantum acerrimorum hostium, a
tam molli<note> a tam molli Muretus: an molli A.</note> adversario victus ? " Quicquid voluptas
suaserit faciet." Age, non vides quam multa suasura
 sit ? <milestone unit="section" n="2"/> " Nihil," inquit, " poterit turpiter suadere,

<pb id="p.126"/>
quia adiuncta virtuti est." Non vides iterum, quale
sit summum bonum, cui custode opus est, ut bonum
sit ? Virtus autem quomodo voluptatem reget,
quam sequitur, cum sequi parentis sit, regere imperantis ? A tergo ponis quod imperat ? Egregium
autem habet virtus apud vos officium voluptates
 praegustare ! <milestone unit="section" n="3"/> Sed videbimus, an apud quos tam
contumeliose tractata virtus est, adhuc virtus sit,
quae habere nomen suum non potest, si loco cessit.
Interim, de quo agitur, multos ostendam voluptatibus obsessos, in quos fortuna omnia munera sua
 effudit, quos fatearis necesse est malos. <milestone unit="section" n="4"/> Aspice
Nomentanum et Apicium, terrarum ac maris, ut isti
vocant, bona concoquentis et super mensam recognoscentis omnium gentium animalia ; vide hos eosdem
in suggestu rosae despectantis popinam suam, aures
vocum sono, spectaculis oculos, saporibus palatum
suum delectantes; mollibus lenibusque fomentis
totum lacessitur eorum corpus et, ne nares interim
cessent, odoribus variis inficitur locus ipse, in quo
luxuriae parentatur. Hos esse in voluptatibus dices ;
nec tamen illis bene erit, quia non bono gaudent.
</p>

<p><milestone unit="chapter" n="12"/><milestone unit="section" n="1"/>  " Male," inquit, " illis erit, quia multa interveniunt, quae perturbent animum, et opiniones inter

<pb id="p.128"/>
se contrariae mentem inquietabunt." Quod ita esse
concedo ; sed nihilo minus illi ipsi stulti et inaequales
et sub ictu paenitentiae positi magnas percipient
voluptates, ut fatendum sit tam longe tum illos ab
omni molestia abesse quam a bona mente et, quod
plerisque contingit, hilarem insaniam insanire ac per
 risum furere. <milestone unit="section" n="2"/> At contra sapientium remissae voluptates et modestae ac paene languidae sunt compressaeque et vix notabiles, ut quae neque accersitae
veniant nec, quamvis per se accesserint, in honore sint
neque ullo gaudio percipientium exceptae ; miscent
enim illas et interponunt vitae ut ludum iocumque
inter seria.
<milestone unit="section" n="3"/> Desinant ergo inconvenientia iungere et virtuti
voluptatem implicare, per quod vitium pessimis
quibusque adulantur. Ille effusus in voluptates,
ructabundus semper atque ebrius, quia scit se cum
voluptate vivere, credit et cum virtute ; audit enim
voluptatem separari a virtute non posse, deinde vitiis
suis sapientiam inscribit et abscondenda profitetur.
<milestone unit="section" n="4"/> Itaque non ab Epicuro impulsi luxuriantur, sed vitiis
dediti luxuriam suam in philosophiae sinu abscondunt
et eo concurrunt, ubi audiant laudari voluptatem.
Nec aestimant, voluptas illa Epicuri&mdash;ita enim me

<pb id="p.130"/>
hercules sentio&mdash;quam sobria ac sicca sit, sed ad
nomen ipsum advolant quaerentes libidinibus suis
 patrocinium aliquod ac velamentum. <milestone unit="section" n="5"/> Itaque quod
unum habebant in malis bonum perdunt, peccandi
verecundiam. Laudant enim ea, quibus erubescebant, et vitio gloriantur; ideoque ne resurgere
quidem adulescentiae<note> adulescentiae A : erubescentiae Madvig: displicentiae
Gertz.
</note> licet, cum honestus turpi
desidiae titulus accessit. Hoc est cur ista voluptatis
laudatio perniciosa sit, quia honesta praecepta intra
latent, quod corrumpit apparet.
</p>

<p><milestone unit="chapter" n="13"/><milestone unit="section" n="1"/>  In ea quidem ipse sententia sum&mdash;invitis hoc
nostris popularibus dicam&mdash;sancta Epicurum et recta
praecipere et, si propius accesseris, tristia ; voluptas
enim illa ad parvum et exile revocatur et, quam nos
virtuti legem dicimus, eam ille dicit voluptati : iubet
illam parere naturae. Parum est autem luxuriae
 quod naturae satis est. Quid ergo est ? <milestone unit="section" n="2"/> Ille, quis-
quis desidiosum otium et gulae ac libidinis vices
felicitatem vocat, bonum malae rei quaerit auctorem
et, cum illo venit blando nomine inductus, sequitur
voluptatem non quam audit, sed quam attulit, et vitia
sua cum coepit putare similia praeceptis, indulget
illis non timide, nec obscure luxuriatur sed iam inde
aperto capite. Itaque non dicam, quod plerique
nostrorum, sectam Epicuri flagitiorum magistram
esse, sed illud dico : male audit, infamis est, et im-

<pb id="p.132"/>
 merito. Hoc scire qui potest nisi interius admissus ? <milestone unit="section" n="3"/>
Frons eius ipsa dat locum fabulae et ad malam spem
inritat. Hoc tale est, quale vir fortis stolam indutus ;
constat tibi pudicitia, virilitas salva est, nulli corpus
tuum turpi patientiae vacat, sed in manu tympanum
est ! Titulus itaque honestus eligatur et inscriptio
ipsa excitans animum ; quae stat, ad eam<note> stat ad eam Bourgery : statim A : Hermes after Reitzenstein supplies quae stat, corpori adulatur invitavitque, before
quae statim.
</note> venerunt
vitia.
<milestone unit="section" n="4"/> Quisquis ad virtutem accessit, dedit generosae
indolis specimen ; qui voluptatem sequitur, videtur
enervis, fractus, degenerans viro, perventurus in
turpia, nisi aliquis distinxerit illi voluptates, ut sciat,
quae ex eis intra naturale desiderium desistant, quae
praeceps ferantur infinitaeque sint et, quo magis
 implentur, eo magis inexplebiles. <milestone unit="section" n="5"/> Agedum, virtus
antecedat, tutum erit omne vestigium. Et voluptas
nocet nimia ; in virtute non est verendum, ne quid
nimium sit, quia in ipsa est modus. Non est bonum,
quod magnitudine laborat sua. Rationalem porro
sortitis naturam quae melius res quam ratio proponitur ? Et si placet ista iunctura, si hoc placet ad
beatam vitam ire comitatu, virtus antecedat, comitetur voluptas et circa corpus ut umbra versetur. Virtutem quidem, excelsissimam dominam, voluptati
tradere ancillam nihil magnum animo capientis est.

<pb id="p.134"/>
</p>

<p><milestone unit="chapter" n="14"/><milestone unit="section" n="1"/>  Prima virtus eat, haec ferat signa. Habebimus
nihilo minus voluptatem, sed domini eius et temperatores erimus; aliquid nos exorabit, nihil coget.
At ei, qui voluptati tradidere principia, utroque
caruere ; virtutem enim amittunt, ceterum non
ipsi voluptatem, sed ipsos voluptas habet, cuius aut
inopia torquentur aut copia strangulantur, miseri,
si deseruntur ab illa, miseriores, si obruuntur ; sicut
deprensi mari Syrtico modo in sicco relinquuntur,
 modo torrente unda fluctuantur. <milestone unit="section" n="2"/> Evenit autem
hoc nimia intemperantia et amore caeco rei ; nam
mala pro bonis petenti periculosum est adsequi. Ut
feras eum labore periculoque venamur et captarum
quoque illarum sollicita possessio est&mdash;saepe enim
laniant dominos&mdash;, ita habent se magnae voluptates;
in magnum malum evasere captaeque cepere. Quae
quo plures maioresque sunt, eo ille minor ac plurium
 servus est, quem felicem vulgus appellat. Permanere libet in hac etiamnunc huius rei imagine. <milestone unit="section" n="3"/>
Quemadmodum qui bestiarum cubilia indagat et
<quote rend="blockquote"><l part="N">Laqueo captare feras</l></quote>
magno aestimat et
<quote rend="blockquote"><l part="N">Latos canibus circumdare saltus,</l></quote>
ut illarum vestigia premat, potiora deserit multisque

<pb id="p.136"/>
officiis renuntiat, ita qui sectatur voluptatem omnia
postponit et primam libertatem neglegit ac pro ventre
dependit, nec voluptates sibi emit, sed se voluptatibus
vendit.
</p>

<p><milestone unit="chapter" n="15"/><milestone unit="section" n="1"/>  " Quid tamen," inquit, " prohibet in unum virtutem voluptatemque confundi et ita effici summum
bonum, ut idem et honestum et iucundum sit ?"
Quia pars honesti non potest esse nisi honestum, nec
summum bonum habebit sinceritatem suam, si aliquid
 in se viderit dissimile meliori. <milestone unit="section" n="2"/> Ne gaudium quidem
quod ex virtute oritur, quamvis bonum sit, absoluti
tamen boni pars est, non magis quam laetitia et
tranquillitas, quamvis ex pulcherrimis causis nascantur ; sunt enim ista bona, sed consequentia
 summum bonum, non consummantia. <milestone unit="section" n="3"/> Qui vero
virtutis voluptatisque societatem facit et ne ex aequo
quidem, fragilitate alterius boni quicquid in altero
vigoris est hebetat libertatemque illam, ita demum,
si nihil se pretiosius novit, invictam, sub iugum mittit.
Nam, quae maxima servitus est, incipit illi opus esse
fortuna; sequitur vita anxia, suspiciosa, trepida,
 casum pavens, temporum suspensa momentis. <milestone unit="section" n="4"/> Non
das virtuti fundamentum grave, immobile, sed iubes
illam in loco volubili stare ; quid autem tam volubile
est, quam fortuitorum expectatio et corporis rerumque
corpus adficientium varietas ? Quomodo hic potest
deo parere et quicquid evenit bono animo excipere

<pb id="p.138"/>
nec de fato queri casuum suorum benignus interpres,
si ad voluptatum dolorumque punctiunculas concutitur ? Sed ne patriae quidem bonus tutor aut vindex est nec amicorum propugnator, si ad voluptates
 vergit. <milestone unit="section" n="5"/> Illo ergo summum bonum escendat, unde
nulla vi detrahitur, quo neque dolori neque spei nec
timori sit aditus<note> timori sit aditus A5 : timoris ita ditus A1: timori est
Gertz : timorist Hermes : timori sit Bourgery.
</note> nec ulli rei, quae deterius summi
boni ius faciat ; escendere autem illo sola virtus
potest. Illius gradu clivus iste frangendus est ; illa
fortiter stabit et quicquid evenerit feret non patiens
tantum sed etiam volens, omnemque temporum
difficultatem sciet legem esse naturae et ut bonus
miles feret volnera, numerabit cicatrices, et transverberatus telis moriens amabit eum, pro quo cadet,
imperatorem ; habebit illud in animo vetus praecep-
 tum : deum sequere ! <milestone unit="section" n="6"/> Quisquis autem queritur et
plorat et gemit, imperata facere vi cogitur et invitus
rapitur ad iussa nihilo minus. Quae autem dementia
est potius trahi quam sequi! Tam me hercules quam
stultitia et ignoratio condicionis est suae dolere, quod
dest<note> quod dest (deest) Hermes after Madvig: quod est A.</note> aliquid tibi aut incidit durius, aeque mirari aut
indigne ferre ea, quae tam bonis accidunt quam
malis,&mdash;morbos dico, funera, debilitates et cetera
ex transverso in vitam humanam incurrentia. Quicquid ex universi constitutione patiendum est, magno

<pb id="p.140"/>
 suscipiatur animo. <milestone unit="section" n="7"/> Ad hoc sacramentum adacti
sumus, ferre mortalia nec perturbari iis, quae vitare
non est nostrae potestatis. In regno nati sumus ;
deo parere libertas est.
</p>

<p><milestone unit="chapter" n="16"/><milestone unit="section" n="1"/>  Ergo in virtute posita est vera felicitas. Quid
haec tibi virtus suadebit ? Ne quid aut bonum aut
malum existimes, quod nec virtute nec malitia continget ; deinde, ut sis immobilis et contra malum
 et<note> et supplied by Madvig.</note> ex bono, ut, qua fas est, deum effingas. <milestone unit="section" n="2"/> Quid
tibi pro hac expeditione promittit ? Ingentia et
aequa divinis. Nihil cogens, nullo indigebis, liber
eris, tutus, indemnis ; nihil frustra temptabis, nihil
prohibeberis ; omnia tibi ex sententia cedent, nihil
adversum accidet, nihil contra opinionem ac volunta-
 tem. " Quid ergo ? <milestone unit="section" n="3"/> Virtus ad beate vivendum
sufficit ? " Perfecta illa et divina quidni sufficiat,
immo superfluat ? Quid enim deesse potest extra
desiderium omnium posito ? Quid extrinsecus opus
est ei, qui omnia sua in se collegit ? Sed ei, qui ad
virtutem tendit, etiam si multum processit, opus est
aliqua fortunae indulgentia adhuc inter humana
luctanti, dum nodum illum exsolvit et omne vinculum
mortale. Quid ergo interest ? Quod arte alligati
sunt alii, adstricti alii, districti quoque. Hic, qui
ad superiora progressus est et se altius extulit,

<pb id="p.142"/>
laxam catenam trahit nondum liber, iam tamen pro
libero.
</p>

<p><milestone unit="chapter" n="17"/><milestone unit="section" n="1"/>  Si quis itaque ex istis, qui philosophiam conlatrant, quod solent dixerit : " Quare ergo tu fortius
loqueris quam vivis ? Quare et superiori verba
summittis et pecuniam necessarium tibi instrumentum existimas et damno moveris et lacrimas audita
coniugis aut amici morte demittis et respicis famam
 et malignis sermonibus tangeris ? <milestone unit="section" n="2"/> Quare cultius rus
tibi est quam naturalis usus desiderat ? Cur non
ad praescriptum tuum cenas ? Cur tibi nitidior
supellex est ? Cur apud te vinum aetate tua vetustius
bibitur ? Cur aviarium<note> aviarium Bourgery after Wesenberg: auruum A.</note> disponitur ? Cur arbores
nihil praeter umbram daturae conseruntur ? Quare
uxor tua locupletis domus censum auribus gerit ?
Quare paedagogium pretiosa veste succingitur ?
Quare ars est apud te ministrare nec temere et ut
libet conlocatur argentum sed perite servitur<note> ser uitur A : struitur Hermes after Lipsius.</note> et
est aliquis scindendi obsonii magister ? " Adice, si
vis : " Cur trans mare possides ? Cur plura quam
nosti ? Turpiter<note> Hermes adds cur before turpiter.</note> aut tam neglegens es, ut non
noveris pauculos servos, aut tam luxuriosus, ut plures
habeas quam quorum notitiae memoria sufficiat ! "
<milestone unit="section" n="3"/> Adiuvabo postmodo convicia et plura mihi quam
putas obiciam, nunc hoc respondeo tibi : " Non
sum sapiens et, ut malivolentiam tuam pascam, nec
ero. Exige itaque a me, non ut optimis par sim,

<pb id="p.144"/>
sed ut malis melior. Hoc mihi satis est, cotidie
aliquid ex vitiis meis demere et errores meos ob-
 iurgare. <milestone unit="section" n="4"/> Non perveni ad sanitatem, ne perveniam
quidem ; delenimenta magis quam remedia podagrae
meae compono, contentus, si rarius accedit et si
minus verminatur; vestris quidem pedibus comparatus, debilis<note> debilis A : debiles (voc. plu.) Gronovius and Bentley,
Hermes.
</note> cursor sum." Haec non pro me
loquor&mdash;ego enim in alto vitiorum omnium sum&mdash;,
sed pro illo, cui aliquid acti est.
</p>

<p><milestone unit="chapter" n="18"/><milestone unit="section" n="1"/>  " Aliter," inquis, " loqueris, aliter vivis."
Hoc, malignissima capita et optimo cuique inimicissima, Platoni obiectum est, obiectum Epicuro,
obiectum Zenoni; omnes enim isti dicebant non
quemadmodum ipsi viverent, sed quemadmodum
esset ipsis vivendum. De virtute, non de me loquor,
et cum vitiis convicium facio, in primis meis facio.
<milestone unit="section" n="2"/> Cum potuero, vivam quomodo oportet. Nec malignitas me ista multo veneno tincta deterrebit ab
optimis ; ne virus quidem istud, quo alios spargitis,
quo vos necatis, me impediet, quo minus perseverem
laudare vitam, non quam ago, sed quam agendam
scio, quo minus virtutem adorem et ex intervallo
 ingenti reptabundus sequar. <milestone unit="section" n="3"/> Expectabo scilicet,
ut quicquam malivolentiae inviolatum sit, cui sacer
nec Rutilius fuit nec Cato ? Curet aliquis, an istis
nimis dives videatur, quibus Demetrius Cynicus
parum pauper est ? Virum acerrimum et contra
omnia naturae desideria pugnantem, hoc pauperiorem
quam ceteros Cynicos, quod, cum sibi interdixerint

<pb id="p.146"/>
habere, interdixit et poscere, negant satis egere !
Vides enim : non virtutis scientiam sed egestatis
professus est.
</p>

<p><milestone unit="chapter" n="19"/><milestone unit="section" n="1"/>  Diodorum, Epicureum philosophum, qui intra
paucos dies finem vitae suae manu sua imposuit,
negant ex decreto Epicuri fecisse, quod sibi gulam
praesecuit. Alii dementiam videri volunt factum
hoc eius, alii temeritatem ; ille interim beatus ac
plenus bona conscientia reddidit sibi testimonium
vita excedens laudavitque aetatis in portu et ad
ancoram actae quietem et dixit, quod vos inviti
audistis, quasi vobis quoque faciendum sit :
<quote rend="blockquote"><l part="N">Vixi et quem dederat cursum fortuna peregi.</l></quote>
<milestone unit="section" n="2"/> De alterius vita, de alterius morte disputatis et ad
nomen magnorum ob aliquam eximiam laudent
virorum, sicut ad occursum ignotorum hominum
minuti canes, latratis ; expedit enim vobis neminem
videri bonum, quasi aliena virtus exprobratio delictorum vestrum<note> vestrum supplied by Bourgery.</note> omnium sit. Invidi splendida
cum sordibus vestris confertis nec intellegitis, quanto
id vestro detrimento audeatis. Nam si illi, qui
virtutem sequuntur, avari libidinosi ambitiosique
sunt, quid vos estis, quibus ipsum nomen virtutis odio
 est? <milestone unit="section" n="3"/> Negatis quemquam praestare, quae loquitur,
nec ad exemplar orationis suae vivere. Quid
mirum, eum loquantur fortia, ingentia, omnis humanas

<pb id="p.148"/>
tempestates evadentia ? Cum refigere se crucibus
conentur, in quas unusquisque vestrum clavos suos ipse
adigit, ad supplicium tamen acti stipitibus singulis
pendent ; hi, qui in se ipsi animum advertunt, quot
cupiditatibus tot crucibus distrahuntur. At maledici
et in<note> maledici et in Hermes after Koch: male dici ||| in A : ii
maledici et in Bourgery.
</note> ahenam contumeliam venusti sunt. Crederem
illis hoc vacare, nisi quidam ex patibulo suo spectatores conspuerent!
</p>

<p><milestone unit="chapter" n="20"/><milestone unit="section" n="1"/>  " Non praestant philosophi quae loquuntur."
Multum tamen praestant quod loquuntur, quod
honesta mente concipiunt; namque idem si et paria
dictis agerent, quid esset illis beatius ? Interim non
est quod contemnas bona verba et bonis cogitationibus plena praecordia. Studiorum salutarium etiam
 citra effectum laudanda tractatio est. <milestone unit="section" n="2"/> Quid mirum,
si non escendunt in altum ardua adgressi ? Sed si
vir es, suspice, etiam si decidunt, magna conantis.
Generosa res est respicientem non ad suas sed ad
naturae suae vires conari, alta temptare et mente
maiora concipere, quam quae etiam ingenti animo
 adornatis effici possunt. Qui sibi hoc proposuit: <milestone unit="section" n="3"/>
" Ego mortem eodem voltu comoediamque videbo.
Ego laboribus, quanticumque illi erunt, parebo animo

<pb id="p.150"/>
fulciens corpus. Ego divitias et praesentis et absentis
aeque contemnam, nec si aliubi iacebunt, tristior, nec
si circa me fulgebunt, animosior. Ego fortunam nec
venientem sentiam nec recedentem. Ego terras
omnis tamquam meas videbo, meas tamquam
omnium. Ego sic vivam quasi sciam aliis esse
me natum et naturae rerum hoc nomine gratias
agam ; quo enim melius genere negotium meum
 agere potuit ? <milestone unit="section" n="4"/> Unum me donavit omnibus, uni
mihi omnis. Quicquid habebo, nec sordide custodiam nec prodige spargam. Nihil magis possidere
me credam quam bene donata. Non numero nec
pondere beneficia nec ulla nisi accipientis aestimatione perpendam ; numquam id mihi multum erit,
quod dignus accipiet. Nihil opinionis causa, omnia
conscientiae faciam. Populo spectante fieri credam
 quicquid me conscio faciam. <milestone unit="section" n="5"/> Edendi mihi erit
bibendique finis desideria naturae restinguere, non
implere alvum et exinanire. Ero amicis iucundus,
inimicis mitis et facilis. Exorabor, antequam roger,
et honestis precibus occurram. Patriam meam esse
mundum sciam et praesides deos, hos supra me
circaque me stare factorum dictorumque censores.
Quandoque aut natura spiritum repetet aut ratio
dimittet, testatus exibo bonam me conscientiam

<pb id="p.152"/>
amasse, bona studia, nullius per me libertatem deminutam, minime meam "&mdash;qui haec facere proponet,
volet, temptabit, ad deos iter faciet, ne ille, etiam
si non tenuerit,
<quote rend="blockquote"><l part="N">Magnis tamen excidit ausis.</l></quote>
<milestone unit="section" n="6"/> Vos quidem, quod virtutem cultoremque eius odistis,
nihil novi facitis. Nam et solem lumina aegra
formidant et aversantur diem splendidum nocturna
animalia, quae ad primum eius ortum stupent et
latibula sua passim petunt, abduntur in aliquas rimas
timida lucis. Gemite et infelicem linguam bonorum
exercete convicio, hiate, commordete ; citius multo
frangetis dentes quam imprimetis.
</p>

<p><milestone unit="chapter" n="21"/><milestone unit="section" n="1"/>  " Quare ille philosophiae studiosus est et tam
dives vitam agit ? Quare opes contemnendas dicit
et habet ? Vitam contemnendam putat et tamen
vivit ? Valetudinem contemnendam et tamen illam
diligentissime tuetur atque optimam mavult ? Et
exilium vanum nomen putat et ait : 'Quid enim
est mali mutare regiones ?' et tamen, si licet, senescit
in patria ? Et inter longius tempus et brevius nihil
interesse iudicat, tamen, si nihil prohibet, extendit
aetatem et in multa senectute placidus viret ?"
<milestone unit="section" n="2"/> Ait ista debere contemni, non, ne habeat, sed ne
sollicitus habeat ; non abigit illa a se, sed abeuntia

<pb id="p.154"/>
securus prosequitur. Divitias quidem ubi tutius
fortuna deponet quam ibi, unde sine querella reddentis receptura est ?
<milestone unit="section" n="3"/> M. Cato eum laudaret Curium et Coruncanium et
illud saeculum, in quo censorium crimen erat paucae
argenti lamellae, possidebat ipse quadragies sestertium, minus sine dubio quam Crassus, plus quam
Censorius Cato. Maiore spatio, si comparentur,
proavum vicerat, quam a Crasso vinceretur, et, si
 maiores illi obvenissent opes, non sprevisset. <milestone unit="section" n="4"/> Nec
enim se sapiens indignum ullis muneribus fortuitis
putat. Non amat divitias, sed mavult; non in
animum illas, sed in domum recipit, nec respuit
possessas, sed continet et maiorem virtuti suae
materiam subministrari vult.
</p>

<p><milestone unit="chapter" n="22"/><milestone unit="section" n="1"/>  Quid autem dubii est, quin haec maior materia
sapienti viro sit animum explicandi suum in divitiis
quam in paupertate, quom<note> quom Gertz: quam A.</note> in hac unum genus virtutis sit non inclinari nec deprimi, in divitiis et temperantia et liberalitas et diligentia et dispositio
et magnificentia campum habeat patentem ?
<milestone unit="section" n="2"/> Non
contemnet se sapiens, etiam si fuerit minimae
staturae, esse tamen se procerum volet. Et exilis
corpore aut amisso<note> aut amisso Bourgery after Goelzer : acamisso A.</note> oculo valebit, malet tamen sibi
esse corporis robur, et hoc ita, ut sciat esse aliud in

<pb id="p.156"/>
se valentius. Malam valetudinem tolerabit, bonam
 optabit. <milestone unit="section" n="3"/> Quaedam enim, etiam si in summam rei
parva sunt et subduci sine ruina principalis boni
possunt, adiciunt tamen aliquid ad perpetuam
laetitiam ex virtute nascentem. Sic illum adficiunt
divitiae et exhilarant, ut navigantem secundus et
ferens ventus, ut dies bonus et in bruma ac frigore
 apricus locus. <milestone unit="section" n="4"/> Quis porro sapientium&mdash;nostrorum
dico, quibus unum est bonum virtus&mdash;negat etiam
haec, quae indifferentia vocamus, habere aliquid
in se pretii et alia esse potiora ? Quibusdam ex iis
tribuitur aliquid honoris, quibusdam multum. Ne
 erres itaque, inter potiora divitiae sunt. <milestone unit="section" n="5"/> " Quid
ergo," inquis, " me derides, cum eundem apud te
locum habeant, quem apud me ? " Vis scire, quam
non eundem habeant locum ? Mihi divitiae si
effluxerint, nihil auferent nisi semet ipsas, tu stupebis
et videberis tibi sine te relictus, si illae a te recesserint;
apud me divitiae aliquem locum habent, apud te
summum ; ad postremum divitiae meae sunt, tu
divitiarum es.
</p>

<p><milestone unit="chapter" n="23"/><milestone unit="section" n="1"/>  Desine ergo philosophis pecunia interdicere ;
nemo sapientiam paupertate damnavit. Habebit
philosophus amplas opes, sed nulli detractas nec
alieno sanguine cruentas, sine cuiusquam iniuria
partas, sine sordidis quaestibus, quarum tam honestus

<pb id="p.158"/>
sit exitus quam introitus, quibus nemo ingemescat
nisi malignus. In quantum vis exaggera illas ;
honestae sunt, in quibus cum multa sint, quae sua
quisque dici velit, nihil est, quod quisquam suum
 possit dicere. <milestone unit="section" n="2"/> Ille vero fortunae benignitatem a
se non summovebit et patrimonio per honesta quaesito
nec gloriabitur nec erubescet. Habebit tamen
etiam quo glorietur, si aperta domo et admissa in
res suas civitate poterit dicere : " Quod quisque
agnoverit, tollat." O magnum virum. O<note> O supplied by Lipsius.</note> optime
divitem, si post hanc vocem tantundem habuerit !
Ita dico : si tuto et securus scrutationem populo
praebuerit, si nihil quisquam apud illum invenerit,
quoi manus iniciat, audaciter et propalam erit dives.
<milestone unit="section" n="3"/> Sapiens nullum denarium intra limen suum admittet
male intrantem ; idem magnas opes, munus fortunae
fructumque virtutis, non repudiabit nec excludet.
Quid enim est quare illis bono loco invideat ? Veniant, hospitentur. Nec iactabit illas nec abscondet
&mdash;alterum infruniti animi est, alterum timidi et pusilli,
velut magnum bonum intra sinum continentis&mdash;nec,
 ut dixi, eiciet illas e domo. Quid enim dicet ? <milestone unit="section" n="4"/>
Utrumne " Inutiles estis " an " Ego uti divitiis
nescio " ? Quemadmodum etiam pedibus suis
poterit iter conficere, escendere tamen vehiculum
malet, sic pauper etsi<note> pauper etsi Hermes after Schultess: paup' si A.</note> poterit esse, dives volet.

<pb id="p.160"/>
Habebit itaque opes, sed tamquam leves et avolaturas, nec ulli alii eas nec sibi graves esse patietur.
<milestone unit="section" n="5"/> Donabit&mdash;quid erexistis aures ? quid expeditis
sinum ?&mdash;donabit aut bonis aut eis, quos facere
poterit bonos, donabit eum summo consilio dignissimos eligens, ut qui meminerit tam expensorum
quam acceptorum rationem esse reddendam, donabit
ex recta et probabili causa, nam inter turpes iacturas
malum munus est; habebit sinum facilem, non
perforatum, ex quo multa exeant, et nihil excidat.
</p>

<p><milestone unit="chapter" n="24"/><milestone unit="section" n="1"/>  Errat, si quis existimat facilem rem esse
donare ; plurimum ista res habet difficultatis, si modo
consilio tribuitur, non casu et impetu spargitur.
Hunc promereor, illi reddo ; huic succurro, huius
misereor ; illum instruo dignum quem non deducat
paupertas nec occupatum teneat ; quibusdam non
dabo, quamvis desit, quia, etiam si dedero, erit de-
futurum ; quibusdam offeram, quibusdam etiam
inculcabo. Non possum in hac re esse neglegens ;
numquam magis nomina facio quam cum dono.
<milestone unit="section" n="2"/> " Quid ? tu," inquis, " recepturus donas ? " Immo
non perditurus ; eo loco sit donatio, unde repeti non
debeat, reddi possit. Beneficium conlocetur, quem-

<pb id="p.162"/>
admodum thensaurus alte obrutus, quem non eruas,
nisi fuerit necesse. Quid ? Domus ipsa divitis viri
 quantam habet bene faciendi materiam ! <milestone unit="section" n="3"/> Quis enim
liberalitatem tantum ad togatos vocat ? Hominibus
prodesse natura me iubet. Servi liberine sint hi,
ingenui an libertini, iustae libertatis an inter amicos
datae, quid refert ? Ubicumque homo est, ibi benefici locus est. Potest itaque pecunia etiam intra
limen suum diffundi et liberalitatem exercere, quae
non quia liberis debetur, sed quia a libero animo
proficiscitur, ita nominata est. Haec apud sapientem
nec umquam in turpes indignosque impingitur nec
umquam ita defetigata errat, ut non, quotiens dignum
invenerit, quasi ex pleno fluat.
<milestone unit="section" n="4"/> Non est ergo, quod perperam exaudiatis, quae
honeste, fortiter, animose a studiosis sapientiae dicuntur. Et hoc primum adtendite : aliud est studiosus sapientiae, aliud iam adeptus sapientiam. Ille
tibi dicet : " Optime loquor, sed adhuc inter mala
volutor plurima. Non est, quod me ad formulam
meam exigas. Cum maxime facio me et formo et
ad exemplar ingens attollo ; si processero quantumcumque proposui, exige ut dictis facta respondeant."
Adsecutus vero humani boni summam aliter tecum

<pb id="p.164"/>
aget et dicet : <quote><p>Primum non est, quod tibi permittas
de melioribus ferre sententiam ; mihi iam, quod
 argumentum est recti, contigit malis displicere. <milestone unit="section" n="5"/> Sed,
ut tibi rationem reddam, qua nulli mortalium invideo,
audi quid promittam et quanti quaeque aestimem.
Divitias nego bonum esse ; nam si essent, bonos
facerent. Nunc, quoniam quod apud malos deprenditur diei bonum non potest, hoc illis nomen nego.
Ceterum et habendas esse et utiles et magna commoda vitae adferentis fateor.
</p>

<p><milestone unit="chapter" n="25"/><milestone unit="section" n="1"/>  Quid ergo sit, quare illas non in bonis numerem,
et quid praestem in illis aliud quam vos, quoniam
inter utrosque convenit habendas, audite. Pone in
opulentissima me domo, pone aurum argentumque
ubi<note> ubi supplied by Hermes.</note> in promiscuo usu sit ; non suspiciam me ob ista,
quae etiam si apud me, extra me tamen sunt. In
sublicium pontem me transfer et inter egentes abice ;
non ideo tamen me despiciam, quod in illorum numero
consedero, qui manum ad stipem porrigunt. Quid
enim ad rem, an frustum panis desit, cui non deest
mori posse ? Quid ergo est ? Domum illam splen-
 didam malo quam pontem. Pone in<note> in commonly supplied.</note> <milestone unit="section" n="2"/> instrumentis
splendentibus et delicato apparatu; nihilo me
feliciorem credam, quod mihi molle erit amiculum,
quod purpura convivis meis substernetur. Muta

<pb id="p.166"/>
stragula mea ; nihilo miserius ero, si lassa cervix mea
in maniculo faeni adquiescet, si super Circense tomentum per sarturas veteris lintei effluens incubabo.
Quid ergo est ? Malo, quid mihi animi sit, ostendere
praetextatus et calceatus <note> calceatus Schultess : causatus A.</note> quam nudis scapulis aut
 sectis plantis.<note> sectis plantis(cf. Virg. Ecl. x. 49) Schultess: sententis A.</note> <milestone unit="section" n="3"/> Omnes mihi ex voto dies cedant,
novae gratulationes prioribus subtexantur ; non ob
hoc mihi placebo. Muta in contrarium hanc indulgentiam temporis, hinc illinc percutiatur animus
damno, luctu, incursionibus varis, nulla hora sine aliqua querella sit ; non ideo me dicam inter miserrima
miserum, non ideo aliquem execrabor diem ; provisum est enim a me, ne quis mihi ater dies esset.
Quid ergo est ? Malo gaudia temperare, quam
dolores compescere.</p></quote>
<milestone unit="section" n="4"/> Hoc tibi ille Socrates dicet : <quote>Fac me victorem
universarum gentium, delicatus ille Liberi currus
triumphantem usque ad Thebas a solis ortu vehat,
iura reges nationum petant a me<note> nationum petant a me Gertz : penatium petant me A.</note>; hominem esse
maxime cogitabo, cum deus undique consalutabor.
Huic tam sublimi fastigio coniunge protinus praecipitem mutationem; in alienum imponar fericulum exor-

<pb id="p.168"/>
naturus victoris superbi ae feri pompam ; non humilior
sub alieno curru agar quam in meo steteram.</quote> Quid
 ergo est ? Vincere tamen quam capi malo. <milestone unit="section" n="5"/> Totum
fortunae regnum despiciam, sed ex illo, si dabitur
electio, meliora sumam. Quicquid ad me venerit,
bonum fiet, sed malo faciliora ac iucundiora veniant
et minus vexatura tractantem. Non est enim, quod
existimes ullam esse sine labore virtutem, sed quae-
 dam virtutes stimulis, quaedam frenis egent. <milestone unit="section" n="6"/> Quem-
admodum corpus in proclivi retineri debet, adversus
ardua impelli, ita quaedam virtutes in proclivi sunt,
quaedam clivum subeunt. An dubium sit, quin
escendat, nitatur, obluctetur patientia, fortitudo, perseverantia et quaecumque alia duris opposita virtus
 est et fortunam subigit ? Quid ergo ? <milestone unit="section" n="7"/> Non aeque
manifestum est per devexum ire liberalitatem, temperantiam, mansuetudinem ? In his continemus
animum, ne prolabatur, in illis exhortamur incitamusque acerrime. Ergo paupertati adhibebimus
illas, quae pugnare sciunt, fortiores, divitiis illas diligentiores, quae suspensum gradum ponunt et pondus
 suum sustinent. <milestone unit="section" n="8"/> Cum hoc ita divisum sit, malo has
in usu mihi esse, quae exercendae tranquillius sunt,
quam eas, quarum experimentum sanguis et sudor
est. " Ergo non ego aliter," inquit sapiens, " vivo

<pb id="p.170"/>
quam loquor, sed vos aliter auditis ; sonus tantummodo verborum ad aures vestras pervenit : quid
significent non quaeritis."
</p>

<p><milestone unit="chapter" n="26"/><milestone unit="section" n="1"/>  " Quid ergo inter me stultum et te sapientem
interest, si uterque habere volumus ? " Plurimum ;
divitiae enim apud sapientem virum in servitute sunt,
apud stultum in imperio ; sapiens divitiis nihil permittit, vobis divitiae omnia ; vos, tamquam aliquis
vobis aeternam possessionem earum promiserit,
adsuescitis illis et cohaeretis, sapiens tunc maxime
paupertatem meditatur, cum in mediis divitiis con-
 stitit. <milestone unit="section" n="2"/> Numquam imperator ita paci credit, ut non
se praeparet bello, quod etiam si non geritur, indictum
est. Vos domus formosa, tamquam nec ardere nec
ruere possit, insolentes, vos opes, tamquam periculum
omne transcenderint maioresque sint vobis quam
quibus consumendis satis virium habeat fortuna,
 obstupefaciunt. <milestone unit="section" n="3"/> Otiosi divitiis Inditis nec providetis
illarum periculum, sicut barbari plerumque inclusi,
ut ignari machinarum, segnes laborem obsidentium
spectant nec quo illa pertineant, quae ex longinquo
struuntur, intellegunt. Idem vobis evenit; marcetis in vestris rebus nec cogitatis, quot casus undique immineant iam iamque pretiosa spolia laturi.
<milestone unit="section" n="4"/> Sapientis quisquis abstulerit divitias, omnia illi
sua relinquet ; vivit enim praesentibus laetus,
futuri securus.

<pb id="p.172"/>
" Nihil magis," inquit ille Socrates, aut aliquis
alius, ius<note> ius supplied by Joh. MÃ¼ller.</note> cui idem adversus humana atque eadem
potestas est, " persuasi mihi, quam ne ad opiniones
vestras actum vitae meae flecterem. Solita conferte
undique verba ; non conviciari vos putabo sed vagire
 velut infantes miserrimos." <milestone unit="section" n="5"/> Haec dicet ille, cui
sapientia contigit, quem animus vitiorum immunis
increpare alios, non quia odit, sed in remedium iubet.
Adiciet his illa : " Existimatio me vestra non meo
nomine sed vestro movet, quia clamitantis odisse et
lacessere virtutem bonae spei eiuratio est. Nullam
mihi iniuriam facitis, sed ne dis quidem hi qui aras
evertunt. Sed malum propositum apparet malumque
 consilium etiam ibi, ubi nocere non potuit. <milestone unit="section" n="6"/> Sic
vestras halucinationes fero quemadmodum Iuppiter
optimus maximus ineptias poetarum, quorum alius
illi alas imposuit, alius cornua, alius adulterum illum
induxit et abnoctantem, alius saevum in deos, alius
iniquum in homines, alius raptorem ingenuorum et
cognatorum quidem, alius parricidam et regni alieni
paternique expugnatorem. Quibus nihil aliud actum
est, quam ut pudor hominibus peccandi demeretur?
 si tales deos credidissent.
<milestone unit="section" n="7"/> Sed quamquam ista me
nihil laedant, vestra tamen vos moneo causa. Suspicite virtutem, credite iis, qui illam diu secuti magnum quiddam ipsos et quod in dies maius appareat

<pb id="p.174"/>
sequi clamant, et ipsam ut deos ae professores eius ut
antistites colite et, quotiens mentio sacrarum litterarum intervenerit, favete linguis." Hoc verbum non,
ut plerique existimant, a favore trahitur, sed imperat
silentium, ut rite peragi possit sacrum nulla voce
mala obstrepente. Quod multo magis necessarium
est imperari vobis, ut, quotiens aliquid ex illo pro-
feretur oraculo, intenti et compressa voce audiatis.
<milestone unit="section" n="8"/> Cum sistrum aliquis concutiens ex imperio mentitur,
cum aliquis secandi lacertos suos artifex brachia atque
umeros suspensa manu cruentat, cum aliqua genibus
per viam repens ululat laurumque linteatus senex et
medio lucernam die praeferens conclamat iratum
aliquem deorum, concurritis et auditis ac divinum
esse eum, invicem mutum alentes stuporem, ad-
firmatis.
</p>

<p><milestone unit="chapter" n="27"/><milestone unit="section" n="1"/>  Ecce Socrates ex illo carcere, quem intrando
purgavit omnique honestiorem curia reddidit, proclamat : " Qui iste furor, quae ista inimica dis
hominibusque natura est infamare virtutes et
malignis sermonibus sancta violare ? Si potestis,
bonos laudate, si minus, transite ; quod si vobis
exercere taetram istam licentiam placet, alter in

<pb id="p.176"/>
alterum incursitate. Nam cum in caelum insanitis,
non dico sacrilegium facitis sed operam perditis.
<milestone unit="section" n="2"/> Praebui ego aliquando Aristophani materiam iocorum,
tota illa comicorum poetarum manus in me venenatos
sales suos effudit. Inlustrata est virtus mea per ea
ipsa, per quae petebatur ; produci enim illi et temptari expedit, nec ulli magis intellegunt, quanta sit,
quam qui vires eius lacessendo senserunt. Duritia
 silicis nullis magis quam ferientibus nota est. <milestone unit="section" n="3"/> Praebeo me non aliter quam rupes aliqua mari destituta,
quam fluctus non desinunt, undecumque moti sunt,
verberare, nec ideo aut loco eam movent aut per tot
aetates crebro incursu suo consumunt. Adsilite,
facite impetum ; ferendo vos vincam. In ea, quae
firma et inexsuperabilia sunt, quicquid incurrit malo
suo vim suam exercet. Proinde quaerite aliquam
mollem cedentemque materiam, in qua tela vestra
Agantur."
<milestone unit="section" n="4"/> Vobis autem vacat aliena scrutari mala et sententias ferre de quoquam ? " Quare hic philosophus
laxius habitat ? Quare hic lautius cenat ? " Papulas
observatis alienas, obsiti plurimis ulceribus. Hoc
tale est, quale si quis pulcherrimorum corporum
naevos aut verrucas derideat, quem foeda scabies
 depascitur. <milestone unit="section" n="5"/> Obicite Platoni, quod petierit pecuniam,

<pb id="p.178"/>
Aristoteli, quod acceperit, Democrito, quod neglexerit, Epicuro, quod consumpserit ; mihi ipsi Alcibiadem et Phaedrum obiectate, evasuri maxime
felices, cum primum vobis imitari vitia nostra con-
 tigerit ! <milestone unit="section" n="6"/> Quin potius mala vestra circumspicitis,
quae vos ab omni parte confodiunt, alia grassantia
extrinsecus, alia in visceribus ipsis ardentia ? Non
eo loco res humanae sunt, etiam si statum vestrum
parum nostis, ut vobis tantum otii supersit, ut in
probra meliorum agitare linguam vacet.
</p>

<p><milestone unit="chapter" n="28"/><milestone unit="section" n="1"/>  Hoc vos non intellegitis et alienum fortunae
vestrae vultum geritis, sicut plurimi, quibus in circo
aut theatro desidentibus iam funesta domus est nec
adnuntiatum malum. At ego ex alto prospiciens
video, quae tempestates aut immineant vobis paulo
tardius rupturae nimbum suum, aut iam vicinae vos
ac vestra rapturae propius accesserint. Quid porro ?
Nonne nunc quoque, etiam si parum sentitis, turbo
quidam animos vestros rotat et involvit, fugientes
petentesque eadem et nunc in sublime adlevatos
nunc in infima adlisos ? . . .</p></div1>
	</body>
</text>
</TEI.2>
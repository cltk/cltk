Periocha CXXIV
		 

		 
		 
	 
	
 

 TITI LIVI AB URBE CONDITA LIBER CXXIV PERIOCHA
 

 

 
C. Caesar et Antonius apud Philippos uario euentu aduersus Brutum et
Cassium pugnauerunt ita ut dextra utriusque cornua uincerent ex castra
quoque utrimque ab his qui uicerant expugnarentur. Sed inaequalem fortunam
partium mors Cassi fecit qui cum in eo cornu fuisset quod pulsum erat,
totum exercitum fusum ratus mortem consciuit.
 

 
Altera dein die uictus M. Brutus et ipse uitam finiit exorato Stratone,
fugae comite, ut sibi gladium adigeret. Annorum erat circiter XL.
 

 
Q. Hortensius occisus est.
 
	 
		 Livy 
		 The Latin Library 
		 The Classics Page
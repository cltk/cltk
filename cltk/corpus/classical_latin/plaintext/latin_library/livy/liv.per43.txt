Livy: Periocha XLIII
		 

		 
		 
	 
	
 

 TITI LIVI AB URBE CONDITA LIBER XLIII PERIOCHA
 

 

 
Praetores aliquot eo quod auare et crudeliter prouincias administrauerant,
damnati sunt.
 

 
P. Licinius Crassus procos. complures in Graecia urbes expugnauit et
crudeliter corripuit. Ob id captiui qui ab eo sub corona uenierant ex S. C.
postea restituti sunt. Item a praefectis classium Romanarum multa
impotenter in socios facta.
 

 
Res a Perse rege in Thracia prospere gestas continet uictis Dardanis et
Illyrico, cuius rex erat Gentius.
 

 
Motus, qui in Hispania ab Olonico factus erat, ipso interempto consedit.
 

 
M. Aemilius Lepidus a censoribus princeps senatus lectus.
 
	 
		 Livy 
		 The Latin Library 
		 The Classics Page
Marcarius the Great: Apophthegmata
		 

		 
		 
	 
	
 

 APOPHTHEGMATA MACARII MAGNI.
 

 

 
QUIDAM e fratribus interrogavit Abbatem Macarium magnum, exquirens qu&aelig;nam

esset, et in quo sita perfectio? Respondens senex dixit: Nisi acquisierit

homo humilitatem magnam, quam non solum corde teneat, sed et corpore pr&aelig;ferat;

in nulla re se ipsum &aelig;stimans, sed potius modico sui sensu deprimens infra

omnem creaturam; non judicando unquam omnino quemquam nisi se solum; sufferendo

contumeliam, ejiciendo ex corde suo omnem malitiam: vim sibi faciendo ad

hoc, ut sit longanimis, benignus, fratrum amator, sobrius, pudicus, continens.

Scriptum est enim: "Vim sibi facientium est regnum coelorum." Recte utendo

oculis, ad videndum ea tantum qu&aelig; juvant animan, invigilando custodi&aelig;

lingu&aelig;; avertendisque auribus ab omni auditione vana et noxia. Manus tenendo

ne quidquam nisi justum operentur. Cor mundum coram Deo servando, corpusque

impollutum. Habendo quotidie pr&aelig; oculis mortis memoriam: abnegando intus

in Spiritu iram et malitiam, exterius autem materiam et res sensibiles,

cognatos quoque secundum carnem simulque voluptates; renuntiando item diabolo

et cunctis operibus ejus; ad h&aelig;c indesinenter orando, et in omni tempore,

loco, negotio, opere, astando Deo, pr&aelig;sentemqu&aelig; sentiendo ac venerando

illum. Nisi quis, inquam, h&aelig;c omnia fecerit, perfectus esse non potest.

 

 
Frater aliquis interrogans senem dixit: Abba, qu&aelig; fit, ut, cum ego

in mea cellula faciam cuncta qu&aelig; decent, tamen non inveniam consolationem

a Deo? Ait illi senex: Hoc tibi contingit eo, quod vanis cum otioso confabulationibus

indulges; et quia omnino vis potiri optato voluntatem tuam propriam. Reposuit

seni: Quid igitur facere me jubes, pater? Respondit senex: Vade, ini familiaritatem

cum viro timente Deum, et humilia te ipsum coram eo; et renuntia voluntati

tu&aelig;; et tunc invenies consolationem a Deo.

 

 
Dixit Senex: Qui ingreditur seplasiam, et in foro unguentario deambulat,

etsi nihil emat aut contingat ex aromatibus, omnino tamen et interim fruitur

odore, et ipse bene olet aliquandiu: sic qui conversatur cum patribus,

trahit ex illis contagione salutari quod ipsum juvet: nam si quidem velit

recte agere, monstratam ad hoc ab illis viam humiliationis videt; et horum

exempla, verbaque instar illi muri sunt ad arcendas d&aelig;monum incursiones.

 

 
Dixit Senex: Si te infirmitas occupet corporis, ne turberis dans te

tristiti&aelig; inerti. Si enim velit te Dominus tuus morbo corporeo affligi,

tu quis es, qui succensere aut &aelig;gre ferre audeas? Nonne ipse tui curam

in omnibus gerit? an sine ipso vel potes vivere? patienter ergo tolera:

et ora ipsum, ut tibi qu&aelig; novit expedire pr&aelig;beat. H&aelig;c enim est voluntas

ejus. Sede cum longanimitate, comede charitatem.

 

 
Dixit senex: Si acrem homo naturam ad legitime certandum exerat, exigit

ab eo Deus, ne affectu nimio inh&aelig;reat materi&aelig; corpore&aelig; cuiquam, usque

ad minutam acum; nam si quid tale addictius amaverit, impedietur mens ejus

a sensibus et votis Deo dignis, per vehementiam desiderii possessis incubantis;

et moerorem quem ex amatarum rerum jactura, crebro inevitabiliter accidente,

concipiet.

 

 
Dixit senex: Oratio, et sensus sobrii attentique, simulque vexatio corporis,

cum abundantiori diligentia Deo perseveranter oblata, in perturbationes

potestate hominem instruunt.

 

 
Interrogatus est senex: Quid est, vivere hominem tanquam hospitem et

peregrinum? Dic, inquit, tibi; Tace, et non habeo hic negotium. H&aelig;c itera

et fac in omni loco et operatione; tunc eris vere in statu adven&aelig; et peregrini.

 

 
Dixit senex: Vita sancta sine doctrina, plura bona efficit, quam doctrina

sine vita sancta. Nam sanctus indoctus vel tacens videntibus prodest: doctus

sine sanctitate, etiam solum cogitans, obturbat. Si autem doctrina sana

et vita sancta in unum concurrant, philosophi&aelig; totius veram et plenam

speciem absolvunt.

 

 
Dixit senex: Ne ambias, aut libenter admittas caput fieri congregationis

fratrum, ne forte imponas collo tuo alienorum onera peccatorum.

 

 
Dixit idem senex: Vim sibi facere in orando, et ariditatem diu ferre

patienter, gignit, orare cum gaudio et cum quiete. Vim sibi facere ad robur

boni propositi pertinet: orare autem cum quiete munus est grati&aelig;.

 

 

 
DE ABBATE MACARIO AEGYPTIO. 



 

 
[I] NARRAVIT de se ipso Abbas Macarius ad hunc modum: Quando eram juvenis,

et in cella residebam in Aegypto, apprehenderunt me ac fecerunt clericum

in vico; sed nolens acquiescere, fugi ad alium locum. Venit ad me s&aelig;cularis

vir pius, qui accipiebat quod manibus operabar, et ministrabat mihi. Contigit

autem per tentationem, ut qu&aelig;dam virgo vi prolapsa sit in stuprum. Ea

cum uterum gereret, interrogabatur, quis esset auctor criminis? Respondit

itaque Anachoretam esse. Unde egressi comprehenderunt me adduxeruntque

ad vicum; atque appenderunt collo fuligine infectas ollas cum ansis vasorum,

sicque circumduxerunt me in vico per compita, verberantes ac dicentes:

Iste monachus vitiavit nostram virginem; capite eum, capite. Et percusserunt

me pene ad mortem. Accedens vero aliquis senum, dixit: Quousque c&aelig;ditis

monachum istum peregrinum? Qui autem mihi ministrabat, sequebatur post

me, pudore suffusus; multis quippe contumeliis eum affecerant, inquientes:

Ecce Anachoreta, cui tu testimonium perhibebas, quid fecit? Ad h&aelig;c aiunt

parentes puell&aelig;: Non dimittemus eum, donec fidejussorem dederit, quod

aliturus sit eam. Itaque significabam ministro illi meo, et spopondit pro

me. Postea profectus ad cellam meam, dedi ei, quas habui, sportulas, dicens:

Vende et affer cibum uxori me&aelig;. Tum apud me: Macari, ecce tibi invenisti

uxorem; oportet, ut paulo amplius labores, quo nutrias eam. Et operabar

nocte dieque, mittebamque ei. Porro cum advenit tempus miser&aelig;, ut pareret,

ad multos dies in cruciatibus permansit, nec pariebat. Percontantur, quid

hoc esset? Illa respondit: Ego scio, quoniam Anachoretam calumniata sum,

prolatoque mendacio accusavi; neque enim in culpa est, sed ille juvenis.

Tunc qui ministrabat mihi, l&aelig;tus adveniens nuntiavit: Virgo illa non potuit

parere, donec ita confiteretur: Extra culpam est Anachoreta; sed mentita

sum adversus eum, et ecce totus vicus huc accedere vult cum honore, ut

veniam a te supplex postulet. His ego auditis, ne mihi molestiam parerent

homines, surrexi, atque huc in Scetim fugi. Inde principium causamque habet

meus hic adventus.

 

 
[II] Venit aliquando Macarius Aegyptius a Sceti ad montem Nitri&aelig; in

oblatione Abbatis Pambo, et dicunt ei senes: Sermonem profer fratribus,

pater. Tum ille infit, ego nondum evasi in monachum, sed monachos vidi.

Mihi namque aliquando sedenti in cella apud Scetim molest&aelig; erant cogitationes

proficiscere in solitudinem, et vide quid illic oculis tuis occurret. Perstiti

autem quinque annis, pugnans adversus cogitationem, ne forte inquiens a

d&aelig;monibus sit. Utque perseveravit cogitatio, abii in eremum. Illic inveni

stagnum cum insula in medio ejus, et ad illud veniebant besti&aelig; eremi,

ut biberent. Quas inter conspexi duos homines nudos, et contremuit corpus

meum: existimavi enim esse spiritus. Ipsi vero postquam me viderunt trementem,

ita locuti sunt: Noli timere, etiam nos homines sumus. Dixi illis: Unde

estis, et quomodo venistis in solitudinem hanc? Responderunt: E coenobio

sumus atque ex mutuo consensu egressi venimus huc, ecce quadraginta abhinc

anni pr&aelig;terierunt. Unus e nobis Aegyptius est, alter Libycus. Ipsi quoque

interrogaverunt me, his verbis: Quomodo se habet mundus? Venit-ne aqua

in tempore suo? Mundus obtinet-ne abundantiam solitam? Respondi: Etiam.

Vicissim ego percontatus sum: Quanam ratione fieri potero monachus? Aiunt

mihi : Nisi quis renuntiaverit omnibus mundi rebus, non potest fieri monachus.

Excepi: Ego infirmus sum, nec possum sicuti vos. Exceperunt etiam illi:

Si non potes, quemadmodum nos, sede in cella tua, et peccata tua defle.

Qu&aelig;sivi ab eis, quando hyems est, non algetis? Quando &aelig;stus est, non

uritur corpus vestrum? Responsum dederunt, Deus erga nos hac usus est dispensatione,

nec hyeme rigemus, nec &aelig;state nos &aelig;stus l&aelig;dit. Propterea dixi vobis

me nondum in monachum evasisse, sed vidisse monachos. Ignoscite mihi, fratres.

 

 
[III] Abbas Macarius cum in paneremo, seu omnimoda solitudine habitaret:

solus autem illic anachoreticam vitam ducebat, infra vero alia erat eremus,

in qua plures fratres degebant. Eo, inquam, loci aliquando per viam circumspiciens

senex, vidit Satanam venientem in figura hominis, ut per locum, in quo

erat, transiret: apparebat autem quasi tunicam gestans lineam perforatam,

a cujus foraminibus pendebant parvi lecythi. Dicit ei magnus senex: Quo

vadis? Respondit: Proficiscor ad fratres, ut eis suggeram. Tum senex: Et

quare tibi ampull&aelig; h&aelig;? Ille: Affero fratribus condimenta. Senex: Et h&aelig;c

omnia? Excepit, etiam, si unum alicui non placuerit, aliud porrigo; si

neque hoc, do aliud, omnino autem ex illis saltem unum placiturum est ei.

Atque his dictis abiit. At senex remansit, observans vias, donec reverteretur.

Utque conspexit illum, ait: Salvus sis. Ille respondit: Quomodo contingere

mihi poterit, ut salvus sim? Senex? Quare, Ille: Quia cuncti mihi fuerunt

immites, nec ullus sustinuit me. Ad eum senex: Nullus ergo illic tibi amicus?

Ad senem Satanas: Ne unum ibi amicum habeo, qui vel ipse mihi obtemperat;

cumque me conspicit, instar aur&aelig; vertitur. Tum senex: Quomodo vocatur

frater ille? Satanas ad hoc, Theopemptus. Quo dicto discessit. Itaque surgens

abbas Macarius perrexit ad inferiorem eremum. Eaque re comperta fratres,

sumentes ramos palmarum, ei obviam prodierunt. C&aelig;terum unusquisque eorum

pr&aelig;parabat se, putans, quod apud ipsum diversaturus esset senex. At ille

requisivit, quisnam esset in monte, qui Theopemptus appellaretur. Quo invento,

intravit in cellam ejus. Theopemptus autem suscepit eum l&aelig;tus. Utque coepit

solum secum habere, senex: Quomodo, inquit, se res tu&aelig; habent, frater?

Is dicit: Recte, per preces tuas. Et senex: Num impugnant te cogitationes?

Ille: Interim mihi bene est. Pudebat enim eum edicere. Ait illi senex:

Ecce a quot annis vitam asceticam duco, et honore afficior ab omnibus;

attamen me senem Spiritus fornicationis divexat. Theopemptus excepit: Crede,

Abba, me etiam. Senex vero simulabat ab aliis etiam cogitationibus impugnari

se, donec eum ad confessionem adduceret. Postea dicit ei: Quomodo jejunas?

Respondit: Ad horam nonam. Tum senex: Jejuna usque ad vesperam, exerce

te, meditarc, ac recita memoriter ex Evangelio aliisque Scripturis; cumque

te subierit cogitatio, nunquam deorsum spectes, sed sursum semper; statimque

tibi Dominus pr&aelig;bebit auxilium. Et postquam fratrem informasset senex,

reversus est ad solitudinem suam. Ubi observans iterum videt d&aelig;monem illum,

aitque ei: Quo iterum pergis? Fratres, inquit, instigatum. Atque abiit.

Ut vero rursus transiit, sciscitatus illum senex, quomodo haberent fratres?

Respondit: Male. Et senex: Cur? D&aelig;mon: Cuncti feroces sunt; quodque pejus

est, ille, quem habebam amicum, et obsequentem mihi, ipse etiam, unde nescio,

reversus est, nec amplius a me persuadetur, sed cunctis ferocior evasit:

unde juravi me amplius ea loca non calcaturum, nisi post tempus. Quo pronuntiato,

discessit, senem relinquens. Tunc sanctus intravit in cellam suam.

 

 
[IV] Venit Abbas Macarius magnus ad Abbatem Antonium in montem; cumque

pulsasset ostium, egressus est, petiitque: Tu quis es? Ille autem: Ego,

inquit, sum Macarius. Et ostio clauso, intravit, relinquens eum. Sed postquam

agnovit patientiam ejus, aperuit. Atque cum eo urbane agens, dixit: A multo

tempore videre te desiderabam, audita tui fama. Et hospitaliter susceptum

refecit, erat enim e multo labore fessus. Vespere autem facto, Abbas Antonius

sibi madefecit ramos palmarum. Ait ei Abbas Macarius: Jube et ego mihi

intinguam. Ille: Intingue, inquit. Confectoque magno fasciculo, intexit.

Igitur sedentes a vespera, collocuti de animarum salute, plectebant; plecta

autem per fenestram descendebat in speluncam. Et mane ingrediens beatus

Antonius, vidit plect&aelig; Abbatis Macarii copiam, et infit: Multa virtus

e manibus istis egreditur.

 

 
[V] Abbas Macarius pr&aelig;dixit fratribus de vastatione Sceteos: Quando

spectaveritis cellam &aelig;dificatam juxta paludem, scitote, quod prope sit

Sceteos desolatio: quando videritis arbores, ad fores est; cum autem pueros

conspexeritis, tollite melotes vestras, atque discedite.

 

 
[VI] Dixit iterum, volens fratres consolari: Venit huc cum matre sua

puer, qui a d&aelig;monio vexabatur, et dicebat matri: Surge anus, abeamus hinc.

Illa vero: Non possum, inquit, pedibus incedere. Tum puer ad eam: Ego te

portabo. Et admiratus sum d&aelig;monis nequitiam, quomodo eos hinc voluisset

fugare.

 

 
[VII] Referebat Abbas Sisoˆ´s: Quaudo eram in Sceti cum Macario, ascendimus

septem nomina seu homines, ut cum eo meteremus: et ecce vidua qu&aelig;dam pone

nos spicas colligebat, nec cessabat plorare. Vocavit ergo senex dominum

pr&aelig;dii, dixitque ei: Quid habet anus h&aelig;c, quod semper plorat? Respondit:

Quia vir ejus alicujus depositum dum servat, mortuus est subito, nec enuntiavit,

ubi posuerit illud, vultque depositi dominus eam et liberos ejus sibi in

servos vindicare. Excepit senex Dic ei ut veniat ad nos, ubi ob &aelig;stum

conquiescimus. Cumque venisset mulier, ait illi senex: Quare omnino ita

fles? Respondit illa: Maritus meus accepto deposito emigravit e vita, nec

significavit moriens, ubi posuerit. Tunc senex ad eam: Veni, ostende mihi

ubi sepelieris eum. Itaque ductis secum fratribus cum ea egressus est.

Ut pervenerunt ad locum, dixit senex mulieri: Recede in domum tuam. Et

postquam precati fuissent, vocavit senex mortuum his verbis: Ille, ubi

posuisti alienum depositum? Responsionem dedit homo: Absconditum est in

domo mea, sub pede lecti. Senex ad ipsum: Iterum dormi usque ad resurrectionis

diem. Hoc videntes fratres, pr&aelig; timore ceciderunt ad pedes ejus. Tum illis

senex: Non propter me id evenit, nihil quippe sum: sed propter viduam et

pupillos Deus rem fecit, hoc vero magnum est, quod Deus vult animam esse

sine peccato, et quidquid petierit accipiet. Profectus ergo nuntiavit vidu&aelig;,

ubi jaceret depositum. Qu&aelig; accipiens dedit domino, ac in libertatem asseruit

liberos, omnesque qui miraculum audiverunt, gloriam dederunt Deo.

 

 
[VIII] Narravit Abbas Petrus de beato Macario, quod cum advenisset aliquando

ad quemdam anachoretam, et invenisset eum &aelig;grotantem, sciscitatus sit,

quidnam cibi vellet sumere: nihil quippe erat in cella ejus. Qui postquam

dixisset, pastillum, non piguit virum fortem Alexandriam proficisci, ut

&aelig;gro daret: miraque res nemini manifesta facta est.

 

 
[IX] Iterum memoravit; Ad Abbatem Macarium cum fratribus cunctis in

simplicitate conversantem dixerunt nonnulli? Quare te talem pr&aelig;bes? Ille

respondit: Duodecim annos servivi Domino meo, ut mihi hanc gratiam largiretur;

et omnes mihi consilium datis, uti eam deponam?

 

 
[X] Dicebant de Abbate Macario, quod si cum fratribus vacans versaretur,

ita secum constituebat; si vinum affuerit propter fratres bibe; et pro

uno vini poculo, per unum diem aquam non bibas. Igitur fratres, reficere

cupientes, dabant ei. Senex autem cum gaudio admittebat, ut se ipsum torqueret.

At discipulus ejus, cui res nota erat, dicebat fratribus: Per Dominum,

ne pr&aelig;beatis illi; alioqui in cella confecturus est se. Quo comperto fratres,

non amplius ei porrigebant.

 

 
[XI] Proficiscens aliquando Abbas Macarius a palude in cellam suam,

portabat palmarum ramos; et ecce occurrit ei in via diabolus falcem gerens.

Utque voluit eum ferire, non valuit. Itaque ait ei: Multa a te vis, Macari,

quod adversus te nihil valeo. En enim, quidquid agis, ego quoque facio.

Tu cibo abstines, et ego: vigilas; ego penitus non dormio. Unum solum est

in quo vincis me. Interrogavit Abbas Macarius: Quodnam est illud? Respondit:

Humilitas tua. Ac propterea adversus te nihil possum.

 

 
[XII] Interrogaverunt quidam e patribus Abbatem Macarium Aegyptium,

dicentes: Qui fit, ut sive comedas, sive jejunes, corpus tuum pariter siccum

sit? Responditque illis senex: Lignum quod versat sarmenta qu&aelig; comburuntur,

omnino ab igne consumitur. Simili modo si mentem suam homo in timore Dei

mundaverit, ipse Dei timor corpus ejus consumit.

 

 
[XIII] Profectus est aliquando Abbas Macarius a Sceti in Terenuthim;

et ingressus est fanum, ut dormiret. Erant autem ibi vetera ethnicorum

cadavera; e quibus unum acceptum posuit sub capite suo, velut embrimium.

D&aelig;mones ergo intuiti audaciam ejus, invidia ducti sunt: ac volentes eum

terrere, velut foeminam de nomine vocabant, dicentes: Illa, veni nobiscum

ad balneum: respondit autem alius d&aelig;mon sub ipso tanquam e mortuis, sic:

Peregrinum habeo super me, nec possum venire. At senex territus non est,

sed audacter verberabat corpus: Surge, inquiens, vade in tenebras si potes.

Quo audito d&aelig;mones clamaverunt voce magna: Vicisti nos. Tum pudore suffusi

aufugerunt.

 

 
[XIV] Dicebant de Abbate Macario Aegyptio, quod ascendens e Sceti, ac

sportulas portans, defatigatus sedit, oravitque ad hunc modum Deus: tu

scis, nihil mihi virium superesse. Et illico juxta fluvium est delatus.

 

 
[XV] Quidam in Aegypto filium habebat paralyticum, et tulit eum ad cellam

Abbatis Macarii; relinquens autem ad ostium plorantem, longe abscessit.

Igitur senex deorsum aspiciens vidit puerum, et interrogavit eum: Quis

te huc attulit? Respondit: Pater meus hic me projecit, et abiit. Dicit

ei senex: Surgens assequere eum. Statimque sanitate recuperata surrexit

et patrem consecutus est: atqu ita reversi sunt in domum suam.

 

 
[XVI] Abbas Macarius magnus dicebat fratribus in Sceti, postquam Ecclesiam

dimisisset: Fugite, fratres. Ait illi seniorum quidam; Quonam fugere poterimus

ultra solitudinem hanc? Ipse vero digitum suum ad os ponebat, dicens: Fugite

hoc. Tum ingrediebatur in cellam suam, et clauso ostio sedebat.

 

 
[XVII] Dixit idem Abbas Macarius: Si quempiam increpando, ad iram commoveris,

affectui tuo satisfacis. Non enim, ut alios salves, perdes te ipsum.

 

 
[XVIII] Idem Abbas Macarius, dum esset in Aegypto, invenit hominem habentem

jumentum, et pr&aelig;dantem qu&aelig; ad usum suum possidebat: ipse vero tanquam

peregrinus astans furi, una onerabat jumentum, magnaque cum quiete deduxit

eum, dicens; "Nihil intulimus in mundum: haud dubium quod nec auferre quid

possumus. Dominus dedit: sicut ipse voluit, ita et factum est. Benedictus

Dominus in omnibus."

 

 
[XIX] Interrogaverunt quidam Abbatem Macarium dicentes: Quomodo debemus

orare? Respondit ille senex: Non opus est loqui multum, sed extendend&aelig;

sunt manus, proferendumque: Domine, sicut vis et sicut nosti, miserere.

Si autem ingruerit tentationis impugnatio, dici debet: Domine, adjuva.

Ipse scit, qu&aelig; expediant, et facit nobiscum misericordiam.

 

 
[XX] Dixit Abbas Macarius; Si apud te extiterit contemptus velut laus,

paupertas tanquam diviti&aelig;, indigentia sicut abundantia, non moreris. Fieri

enim non potest, ut qui recte credit, et in pietate operatur, incidat in

vitiorum sordes ac d&aelig;monum errorem.

 

 
[XXI] Referebant: Duo fratres in Sceti deliquerunt, quos segregavit

seu excommunicavit Abbas Macarius Urbicus, et venerunt nonnulli, nuntiaruntque

Abbati Macario magno Aegyptio. Qui affirmavit fratres non esse segregatos,

sed Macarium; etenim diligebat eum. Auditu accepit Abbas Macarius, quod

a sene excommunicatus fuisset, fugitque ad paludem. Egressus itaque est

Abbas Macarius magnus, ac reperit eum a culicibus perforatum; dicitque

ei: Tu segregasti fratres, et secessuri sunt in vicum. Ego vero segregavi

te; tuque, veluti pulchra virgo in interius cubiculum fugisti huc. At ego,

vocatis fratribus, ab ipsis didici nihil horum factum esse. Vide igitur

tu, frater, ne a d&aelig;monibus illusus fueris. Nam nihil vidisti. Sed veniam

incurvatus pete pro delicto tuo. Ille autem dixit: Si vis, da mihi poenitentiam.

Videns ergo senex humilitatem illius, ait: Vade, jejuna tres hebdomadas,

semel singulis hebdomadis comedens. H&aelig;c scilicet erat illius perpetua

operatio, hebdomadas jejunare.

 

 
[XXII] Dixit Abbas Moyses Abbati Macario in Sceti: Volo cum quiete ac

silentio vivere, nec sinunt me fratres. Ait illi Abbas Macarius: Video

te indolis mollioris esse, nec posse fratrem a te avertere: sed si desideras

quietam vitam, proficiscere ad eremum, intro in petra, et illic quiete

deges. Atque hoc fecit, et conquievit.

 

 
[XXIII] Frater convenit Abbatem Macarium Aegyptium, et dixit ei: Abba,

effare mihi verbum, quonam modo salvus ero. Ait senex: Vade ad sepulcrum,

et maledictis mortuos impete. Abiens igitur frater, convitiis et lapidibus

appetiit: reversusque annuntiavit seni. Qu&aelig;rit ab eo; Nihil tibi responderunt?

frater: Nihil. Tum senex inquit: Iterum proficiscere cras, laudibus eos

effer. Pergens itaque frater, collaudavit eos, vocans: Apostoli, sancti,

justi. Tum adiit senem dixitque: Laudavi. Ille ei: Nihil tibi responderunt?

Frater: Nullo modo. Tunc senex infit: Nosti quantis eos contumeliis affeceris,

nec quidquam reposuerunt tibi; et quantis eosdem laudibus ornaveris, nihilque

ad te prolocuti sunt: ita etiam tu, si salutem consequi desideras, mortuus

fias; nec injurias hominum, nec laudes eorum cogites, instar mortuorum,

sic poteris salvus fieri.

 

 
[XXIV] Pr&aelig;teriens aliquando Abbas Macarius per Aegyptum una cum fratribus,

audivit puerum ita matri su&aelig; loquentem: Mater, quidam dives diligit me,

et odi eum; pauper vero odit me, ac cum diligo. Quo audito sermone admiratus

est Abbas Macarius. Dicunt ei fratres: Quid hoc verbi est, pater, quod

affectus sis admiratione? Respondit illis senex: Revera Dominus noster

dives est diligitque nos, nec volumus illi obtemperare; inimicus autem

noster diabolus pauper est, odioque nos prosequitur, et diligimus ejus

impuritatem.

 

 
[XXV] Rogavit eumdem multis cum lacrymis Abbas Poemen, dicens: Eloquere

mihi verbum, quomodo assecuturus sim salutem. Senex vero ei respondit:

Quam qu&aelig;ris rem, nunc recessit a monachis.

 

 
[XXVI] Aliquando Abbatem Antonium convenit Abbas Macarius, habitoque

ad eum sermone, Scetin reversus est. Obviam ei processerunt patres. Et

in colloquio ait illis senex: Abbati Antonio dixi, quod in loco nostro

careamus oblatione. Coeperunt patres disserere aliis de rebus, nec requisierunt

responsum discere a sene, nec senex eis prolocutus est. Hoc ergo pronuntiabat

patrum quidam: Cum viderint patres, e fratrum memoria excidere, ut interrogent

de re eis utili, necessitatem sibi imponunt principium orationis proferendi:

quod si a fratribus non adigantur, non persequuntur sermonem; ut ne deprehendantur

locuti neque interrogati, videaturque esse otiosa loquela.

 

 
[XXVII] Hunc in modum percontatus est Abbas EsaˆØs Abbatem Macarium:

Profer mihi sententiam. Et dixit ei senex: Homines fuge. Rursus Abbas EsaˆØas:

Quid est fugere homines. Senex vero: Sedere in cella tua, et deflere tua

peccata.

 

 
[XXVIII] Hoc referebat Abbas Paphnutius discipulus Abbas Macarii: Rogavi

patrem meum, ut aliquid mihi diceret. Illius autem oratio fuit: Neminem

l&aelig;seris, neminem condemnaveris. H&aelig;c observa et salvus fies.

 

 
[XXIX] Dixit Abbas Macarius: Noli dormire in cella fratris, qui malam

famam habet.

 

 
[XXX] Accesserunt aliquando fratres ad Abbatem Macarium Sceti agentem,

nec quidquam invenerunt in cella ejus, nisi aquam putridam. Dicunt ei:

Abba, ascende in pagum, reficiemus te. Excepit senex: Nostis, fratres,

illius talis hominis pistrinum in pago? Respondent: Etiam. Tum senex: Ego

quoque novi. Scitis et pr&aelig;dium illius, ubi fluvius salit? Aiunt; Scimus.

Ego quoque scio, inquit senex. Quando igitur placet, vestri opus non habeo,

sed mihi apporto.

 

 
[XXXI] Aiebant de Abbate Macario, quod si ad eum accederet frater, cum

timore, tanquam ad sanctum et magnum senem, nihil ei loquebatur. Si vero

fratrum quispiam tanquam nihili faciens ei diceret; Abba, quando eras camelarius,

et nitrum furabaris, ac vendebas, nonne verberabant te custodes? Si ista

quis esset prolocutus, huic cum gaudio, si quid interrogasset, responsum

dabat.

 

 
[XXXII] De Abbato Macario Magno asserebant, quod extiterit, sicut scriptum

est, Deus terrestris. Quia quemadmodum Deus mundum tegit; ita Abbas Macarius

delicta obtegebat; qu&aelig; vicerat, quasi non vidisset; qu&aelig; audierat, quasi

non audivisset.

 

 
[XXXIII] Narratio Abbatis Vitimii extitit, quod ita retulerit Abbas

Macarius: Sedente me aliquando in Sceti, descenderunt illuc duo juvenes

peregrini; quorum unus barbam gerebat, alter vero primam emittebat lanuginem.

Hi venerunt ad me rogantes, ubi esset cella Abbatis Macarii? Tum Ego: Quid

eum vultis? Aiunt: Audita ejus ac Sceteos fama, venimus, ut videamus eum.

Dico: Ego sum. Factaque corporis inclinatione, inquiunt: Hoc in loco cupimus

manere. Ego vero videns eos delicatos et velut in divitiis educatos, aio:

Non potestis residere hic. Tum major infit: Si non possimus remanere hic,

ad alium pergemus locum. Ego intra mentem meam; Cur pello eos, et scandalum

patientur? Efficiet labor, ut ipsi sponte fugiant. Itaque dico eis: Venite,

construite vobis cellam, si potestis. Illi: Ostende nobis locum, construemus.

Dedit autem eis senex securim, peramque plenam panibus, et sal: ostenditque

petram duram, monens: Lapides hic incidite, atque ex palude portate vobis

ligna, tectoque imposito, residete. Putabam autem, inquit, illos propter

laborem recessuros. Porro petierunt a me, quid eo loci operaturi essent.

Respondi, plectam facerent: sumptisque e palude foliis palmarum, ostendi

ipsis plect&aelig; seu funis principium, utque consuere oporteret; dixique:

Facite sportas, quas tradetis custodibus, ipsi vero afferent nobis panes.

Deinde abscessi. At illi patienter qu&aelig;cumque mandaveram executi sunt:

nec venerunt ad me tribus annis. Ego vero assidue cum animo meo colluctabar,

reputans; Ecqu&aelig; est eorum operatio, quod non accesserint interrogaturi

de cogitatione? Qui procul habitant, veniunt ad me: et isti cum propinqui

sint, non accesserunt, nec ad alios profecti sunt: duntaxat pergunt ad

Ecclesiam, taciti, ut accipiant oblationem. Igitur oravi Dominum, jejunans

una hebdomade; ut manifestum mihi faceret, quidnam operarentur. Post hebdomadam

vero surgens, ad eos abii, ut intuerer, quomodo agerent. Et cum pulsassem

aperuerunt, meque salutarunt cum silentio. Feci orationem, et sedi. Major

innuit minori, ut egrederetur: ipseque sedit, ad conficiendam plectam,

nec quidquam loquebatur. Ad horam vero nonam strepitum edidit. Venit junior,

fecit parum polent&aelig;, ac majore innuente apposuit mensam, cumque super

eam tres paximates posuisset, stetit tacens. Ego vero dixi: Surgite, comedamus.

Inde consurgentes cibum sumpsimus. Attulit baucale, ac bibimus. Ut autem

advenit vespera, petunt a me: Recedis-ne? Respondi: Non, sed hic dormio.

Unde posuerunt mihi stoream et parte, et sibi ad alium angulum ex parte;

tuleruntque zonas suas et succinctoria, simulque collocaverunt se in matta

ante me. C&aelig;terum postquam composuerunt se, oravi Deum, ut mihi operationem

eorum revelaret. Tunc apertum est tectum, ortaque est lux, velut per diem;

ipsi autem non cernebant lucem. Cum vero existimarent dormire me, major

fodicat minoris latus, Consurgunt, cingunt se, expandunt manus ad coelum.

Porro ego cernebam eos; ipsi non videbant me. Ad h&aelig;c vidi d&aelig;mones instar

muscarum venientes super minorem, quorum alii accedebant, ut sederent in

ore ejus, alii in oculis. Simul conspexi Angelum Domini cum gladio ignis

pr&aelig; manibus, circumvallantem eum, d&aelig;monesque ab eo propellentem. At majori

non poterant appropinquare. Circa matutinum vero tempus, recubuerunt: ego

assimilavi, me mox expergefactum; ipsique similiter. Hoc autem dumtaxat

mihi elocutus est verbum major: Vis recitemus duodecim Psalmos? Excipio:

Etiam. Tum psallit minor quinque Psalmos, a sex versibus, et unum alleluia,

atque ad unumquemque versum, exibat ignis lampas ex ore ejus, ascendebatque

in coelum. Pari modo etiam major, quando aperiebat os in psallendo, tanquam

funiculus ignis egrediebatur, et pertingebat usque in coelum. Etiam ego

parumper ex pectore ac memoria recitavi. Post quod exiens, dixi: Orate

pro me. Ipsi autem inclinaverunt se, tacentes. Comperi ergo, quod major

perfectus esset, minorem adhuc impugnaret inimicus. C&aelig;terum post paucos

dies, mortis somnum obdormivit major frater, ac tertia dein die minor.

Cumque e patribus nonnulli adirent Abbatem Macarium, ducebat eos in istorum

cellam, cum his verbis: Venite, videte martyrium minorum peregrinorum.

 

 
[XXXIV] Miserunt aliquando ad Abbatem Macarium in Sceti consistentem

senes montis, orantes eum, et aiunt: Ne universa multitudo ad te veniendo

fatigetur, precamur, ut accedas ad nos, quo videamus, antequam emigres

ad Dominum. Qui ad montem cum affuisset, congregata est omnis multitudo

circa eum. Senes vero rogaverunt, ut ad fratres haberet sermonem. Ille

audita rogatione: Ploremus, inquit, et oculi nostri profundant lacrymas,

antequam eo abeamus, ubi lacrym&aelig; nostr&aelig; combustur&aelig; sunt corpora nostra.

Et ploraverunt cuncti, cecideruntque super faciem suam, necnon dixerunt:

Pater, ora pro nobis.

 

 
[XXXV] Alia iterum vice d&aelig;mon insurrexit adversus Abbatem Macarium

cum gladio, volens pedem ejus amputare: sed cum propter humilitatem ipsius

non posset, dixit ei: Qu&aelig;cumque habetis, habemus etiam nos: sola humilitate

a nobis differtis et pr&aelig;valetis.

 

 
[XXXVI] Dixit Abbas Macarius: Si retinuerimus memoriam malorum, qu&aelig;

nobis inferuntur ab hominibus, abolemus vim recordationis Dei: quod si

recordati fuerimus malorum qu&aelig; per d&aelig;mones contingunt, erimus invulnerati.

 

 
[XXXVII] Retulit Abbas Paphnutius, discipulus Abbatis Macarii, verba

senis: Quando eram puer, cum aliis pueris pascebam buculas; et perrexerunt

furatum ficus. Dumque currunt, una ex iis cecidit, quam tollens comedi.

Quoties ergo ejus rei redit memoria, plorans sedeo.

 

 
[XXXVIII] Narravit Abbas Macarius: Iter agens aliquando per eremum,

inveni calvariam mortui ad solum jacentem; quam cum palmeo baculo movissem,

locuta mihi est calvaria. Dico ei: Tu quis es. Respondit mihi caluaria:

Ego eram pontifex idolorum, eorumque gentilium, qui hoc loco morabantur:

tu vero es Macarius, qui Spiritum Dei fers: quacumque hora commotus fueris

misericordia erga eos, qui in tormentis versantur, exiguum sentiunt solatium.

Ait senex: Quodnam est solatium, et quodnam tormentum? Quantum, inquit,

a terra distat coelum, tantum est ignis infra nos, a pedibus ad caput stantibus

nobis in medio ignis: nec licet facie ad faciem videre quemquam; sed cujusque

facies dorso alterius adh&aelig;ret. Quando igitur oras pro nobis, unus ex parte

spectat faciem alterius. Hoc est solatium. Et flens senex, dixit: V&aelig; diei

in qua natus est homo! Addidit: Est-ne aliud gravius supplicium? Retulit

cranium: Major poena est subter nos. Tum senex: Et quinam illic degunt?

Excepit: Nos, utpote qui ignoravimus Deum, modice misericordiam consequimur:

qui vero cognoverunt Deum, et negaverunt eum, subtus nos sunt. Tunc senex

calvariam sumens, humo mandavit.

 

 
[XXXIX] Dictum est de Abbate Macario Aegyptio, quod aliquando e Sceti

ascendebat in montem Nitri&aelig;: et ut prope locum extitit, dixit discipulo

suo: Pr&aelig;cede paululum. Cumque ille pr&aelig;iret, obvium habuit quemdam Gr&aelig;corum

seu gentilium sacerdotem. Ad quem clamans frater, vocabat; Heu, heu, inquiens,

quo curris, d&aelig;mon? Ille vero conversus, plagas ei inflixit, reliquitque

semimortuum. Ac tollens, quod portabat lignum, cucurrit. Paululum progresso

occurrit inter cursum Abbas Macarius, qui dixit ei: Salvus sis, salvus

sis labore confecte. Ille admiratus venit ad eum, et ait: Quid boni vidisti

in me, quod me salutaveris? Tum senex: Quoniam conspexi te labore fessum,

ac nescis te in vanum defatigari. Sacerdos quoque: Ego salutatione tua

compunctus sum, et cognovi ex parte Dei te esse. Alius vero malus monachus,

obvius factus, contumelia me affecit: quare ego dedi ei plagas ad mortem.

Agnovit autem senex, quod de discipulo suo loqueretur. Tunc, apprehensis

ejus pedibus, sacerdos ita locutus est: Non dimittam te, nisi me feceris

monachum. Et venerunt sursum, ubi erat monachus, portaveruntque illum ad

Ecclesiam montis. Porro cernentes sacerdotem cum eo, stupefacti sunt; et

fecerunt illum monachum. Multique gentilium propter eum facti sunt Christiani.

Asserebat ergo Abbas Macarius, quod sermo malus etiam bonos malos faciat,

et sermo bonus etiam malos bonos.

 

 
[XL] De Abbate Macario memorabant, quod absente illo ingressus sit latro

in cellam ejus. Cum autem rediisset, invenit latronem, qui camelum suppellectile

sua onerabat. Ipse igitur intrans in cellam, de vasis accipiebat, et una

cum eo onerabat camelum. Ut ergo sarcinam immiserunt, coepit fur verberare

camelum, ut surgeret; neque surgebat. Videns porro Abbas Macarius, quod

non exurgeret, cellam ingressus invenit parvum sarculum, emissumque imposuit

camelo, dicens: Frater, hoc qu&aelig;rebat camelus. Pede vero pulsans eum senex,

ait: Surge. Confestimque surrexit, et parumper itineris confecit propter

ejus sermonem. Sed iterum resedit, nec exurrexit, donec deposuissent cunctam

suppellectilem. Tunc enim abiit.

 

 
[XLI] Abbas Aio interrogavit Abbatem Macarium, sic: Dicito mihi aliquid.

Ait ei Abbas Macarius: Fuge homines; sede in cella tua, et defle peccata

tua; nec dilexeris loquelam hominum; salusque tibi obtinget.
 
 
 
 
 
	 Christian Latin 
	 The Latin Library 
	 The Classics Page
Descartes: Praefatio
		 

		 
		 
	 
	
 

 Praefatio ad Lectorem
 

 

 1. Quaestiones de Deo &amp; mente human&acirc; jam ante paucis
attigi in Dissertatione de Methodo recte regendae rationis &amp;veritatis
in scientiis investigandae, gallice edit&acirc; anno 1637, non quidem
ut ipsas ibi accurate tractarem, sed tant&ugrave;m ut delibarem, &amp; ex
lectorum judiciis addiscerem qu&acirc; ratione postea essent tractandae.
Tanti enim momenti mihi visae sunt, ut plus un&acirc; vice de ipsis agendum
esse judicarem; viamque sequor ad eas explicandas tam parum tritam, atque
ab usu communi tam remotam, ut non utile putarim ipsam in gallico &amp;
passim ab omnibus legendo scripto fusi&ugrave;s docere, ne debiliora etiam
ingenia credere possent eam sibi esse ingrediendam.

 

 
 2. C&ugrave;m autem ibi rogassem omnes quibus aliquid in meis scriptis
reprehensione dignum occurreret, ut ejus me monere dignarentur, nulla in
ea quae de his quaestionibus attigeram notatu digna objecta sunt, praeter
duo, ad quae h&icirc;c paucis, priusquam earumdem accuratiorem explicationem
aggrediar, respondebo.

 

 3. Primum est, ex eo quod mens humana in se con[8]versa non percipiat
aliud se esse qu&agrave;m rem cogitantem, non sequi ejus naturam sive essentiam
 in eo tant&ugrave;m consistere, quod sit res cogitans, ita ut vox tant&ugrave;m
 caetera omnia excludat quae forte etiam dici possent ad animae naturam
pertinere. Cui objectioni respondeo me etiam ibi noluisse illa excludere
in ordine ad ipsam rei veritatem (de qu&acirc; scilicet tunc non agebam),
sed dumtaxat in ordine ad meam perceptionem, adeo ut sensus esset me nihil
plane cognoscere quod ad essentiam meam scirem pertinere, praeterquam quod
essem res cogitans, sive res habens in se facultatem cogitandi. In sequentibus
autem ostendam quo pacto, ex eo quod nihil aliud ad essentiam meam pertinere
cognoscam, sequatur nihil etiam aliud revera ad illam pertinere.

 

 4. Alterum est, ex eo quod ideam rei me perfectioris in me habeam,
non sequi ipsam ideam esse me perfectiorem, &amp; multo min&ugrave;s illud
quod per istam ideam repraesentatur existere. Sed respondeo h&icirc;c subesse
aequivocationem in voce ideae: sumi enim potest vel materialiter, pro operatione
intellect&ucirc;s, quo sensu me perfectior dici nequit, vel objective, pro
re per istam operationem repraesentat&acirc;, quae res, etsi non supponatur
extra intellectum existere, potest tamen me esse perfectior ratione suae
essentiae. Quomodo ver&ograve;, ex hoc solo quod rei me perfectioris idea
in me sit, sequatur illam rem revera existere, fuse in sequentibus exponetur.

 

 5. Vidi quidem praeterea duo quaedam scripta satis longa, sed quibus
non tam meae his de rebus rationes qu&agrave;m conclusiones argumentis ex
Atheorum locis [9] communibus mutuatis impugnabantur. Et quoniam istiusmodi
argumenta nullam vim habere possunt apud eos, qui rationes meas intelligent,
adeoque praepostera &amp; imbecillia sunt multorum judicia, ut magis a primum
acceptis opinionibus, quantumvis falsis &amp; a ratione alienis, persuadeantur,
qu&agrave;m a ver&acirc; &amp; firm&acirc;, sed posterius audit&acirc;,
ipsarum refutatione, nolo h&icirc;c ad illa respondere, ne mihi sint prius
referenda. Tant&ugrave;mque generaliter dicam ea omnia, quae vulgo jactantur
ab Atheis ad existentiam Dei impugnandam, semper ex eo pendere, quod vel
humani affectus Deo affingantur, vel mentibus nostris tanta vis &amp; sapientia
arrogetur, ut quidnam Deus facere possit ac debeat, determinare &amp; comprehendere
conemur; adeo ut, mod&ograve; tant&ugrave;m memores simus mentes nostras
considerandas esse ut finitas, Deum autem ut incomprehensibilem &amp; infinitum,
nullam ista difficultatem sint nobis paritura.

 

 6. Jam ver&ograve;, postquam hominum judicia semel utcunque sum
expertus, iterum h&icirc;c aggredior easdem de Deo &amp; mente human&acirc;
quaestiones, simulque totius primae Philosophiae initia tractare; sed ita
ut nullum vulgi plausum, nullamque Lectorum frequentiam expectem: quin etiam
nullis author sum ut haec legant, nisi tant&ugrave;m iis qui seri&ograve;
mecum meditari, mentemque a sensibus, simulque ab omnibus praejudiciis,
abducere poterunt ac volent, quales non nisi admodum paucos reperiri satis
scio. Quantum autem ad illos, qui, rationum mearum seriem &amp; nexum comprehendere
non curantes, in singulas tant&ugrave;m clausulas, ut [10] multis in more
est, argutari studebunt, non magnum ex hujus scripti lectione fructum sunt
percepturi; &amp; quamvis forte in multis cavillandi occasionem inveniant,
non facile tamen aliquid quod urgeat aut responsione dignum sit objicient.

 

 7. Quia ver&ograve; nequidem etiam aliis spondeo me in omnibus
prim&acirc; fronte satisfacturum, nec tantum mihi arrogo ut confidam me
omnia posse praevidere quae alicui difficilia videbuntur, primo quidem in
Meditationibus illas ipsas cogitationes exponam, quarum ope ad certam &amp;
evidentem cognitionem veritatis mihi videor pervenisse, ut experiar an fort&egrave;
iisdem rationibus, quibus ego persuasus sum, alios etiam possim persuadere.
Postea vero respondebo ad objectiones virorum aliquot ingenio &amp; doctrin&acirc;
excellentium, ad quos hae Meditationes, antequam typis mandarentur, examinandae
missae sunt. Satis enim multa &amp; varia ab illis fuerunt objecta, ut ausim
sperare non facile quicquam aliis, saltem alicujus momenti, venturum in
mentem, quod ii nondum attigerint. Ideoque rogo etiam atque etiam Lectores,
ut non prius de Meditationibus judicium ferant, qu&agrave;m objectiones
istas earumque solutiones omnes perlegere dignati sint.
 
 
 
 
 
	 Descartes 
	 Neo-Latin 
	 The Latin Library 
	 The Classics Page
Descartes: Synopsis
		 

		 
		 
	 
	
 

 Sex Sequentium Meditationum
 

 

 1. In prim&acirc;, causae exponuntur propter quas de rebus omnibus,
praesertim materialibus, possumus dubitare; quandiu scilicet non habemus
alia scientiarum fundamenta, qu&agrave;m ea quae antehac habuimus. Etsi
autem istius tantae dubitationis utilitas prim&acirc; fronte non appareat,
est tamen in eo maxima qu&ograve;d ab omnibus praejudiciis nos liberet,
viamque facillimam sternat ad mentem a sensibus abducendam; ac denique efficiat,
ut de iis, quae poste&agrave; vera esse comperiemus, non amplius dubitare
possimus.

 

 
2. In secund&acirc;, mens quae, propri&acirc; libertate utens,
supponit ea omnia non existere de quorum existenti&acirc; vel minimum potest
dubitare, animadvertit fieri non posse quin ipsa interim existat. Quod etiam
summae est utilitatis, quoniam hoc pacto facile distinguit quaenam ad se,
hoc est, ad naturam intellectualem, &amp; quaenam ad corpus pertineant.
Sed quia forte nonnulli rationes de animae immortalitate illo in loco expectabunt,
eos h&icirc;c monendos [13] puto me conatum esse nihil scribere quod non
accurate demonstrarem; ideoque non alium ordinem sequi potuisse, qu&agrave;m
illum qui est apud Geometras usitatus, ut nempe omnia praemitterem ex quibus
quaesita propositio dependet, antequam de ips&acirc; quidquam concluderem.
Primum autem &amp; praecipuum quod praerequiritur ad cognoscendam animae
immortalitatem, esse ut qu&agrave;m maxime perspicuum de e&acirc; conceptum,
&amp; ab omni conceptu corporis plane distinctum, formemus; quod ibi factum
est. Praeterea ver&ograve; requiri etiam ut sciamus ea omnia quae clare
&amp; distincte intelligimus, eo ipso modo quo illa intelligimus, esse vera:
quod ante quartam Meditationem probari non potuit; &amp; habendum esse distinctum
naturae corporeae conceptum, qui partim in ips&acirc; secunda, partim etiam
in quint&acirc; &amp; sext&acirc; formatur; atque ex his debere concludi
ea omnia quae clare &amp; distincte concipiuntur ut substantiae diversae,
sicuti concipiuntur mens &amp; corpus, esse revera substantias realiter
a se mutu&ograve; distinctas; hocque in sext&acirc; concludi. Idemque etiam
in ips&acirc; confirmari ex eo qu&ograve;d nullum corpus nisi divisibile
intelligamus, contr&agrave; autem nullam mentem nisi indivisibilem: neque
enim possumus ullius mentis mediam partem concipere, ut possumus cujuslibet
quantamvis exigui corporis; adeo ut eorum naturae non modo diversae, sed
etiam quodammodo contrariae agnoscantur. Non autem ulteri&ugrave;s e&acirc;
de re in hoc scripto me egisse; tum quia haec sufficiunt ad ostendendum
ex corporis corruptione mentis interitum non sequi, atque sic ad alterius
vitae spem mortalibus faciendam; tum etiam quia praemissae, ex quibus ipsa
mentis immortalitas concludi potest, ex totius Physicae explicatione dependent:
primo [14] ut sciatur omnes omnino substantias, sive res quae a Deo creari
debent ut existant, ex natur&acirc; su&acirc; esse incorruptibiles, nec
posse unquam desinere esse, nisi ab eodem Deo concursum suum iis denegante
ad nihilum reducantur; ac deinde ut advertatur corpus quidem in genere sumptum
esse substantiam, ideoque nunquam etiam perire. Sed corpus humanum, quatenus
a reliquis differt corporibus, non nisi ex cert&acirc; membrorum configuratione
aliisque ejusmodi accidentibus esse conflatum; mentem ver&ograve; humanam
non ita ex ullis accidentibus constare, sed puram esse substantiam: etsi
enim omnia ejus accidentia mutentur, ut qu&ograve;d alias res intelligat,
alias velit, alias sentiat, &amp;c, non idcirco ipsa mens alia evadit; humanum
autem corpus aliud fit ex hoc solo qu&ograve;d figura quarumdam ejus partium
mutetur: ex quibus sequitur corpus quidem perfacile interire, mentem autem
ex natur&acirc; su&acirc; esse immortalem.
 

 
3. In terti&acirc; Meditatione, meum praecipuum argumentum ad probandum
Dei existentiam satis fus&egrave;, ut mihi videtur, explicui. Verumtamen,
quia, ut Lectorum animos qu&agrave;m maxime a sensibus abducerem, nullis
ibi comparationibus a rebus corporeis petitis volui uti, multae fortasse
obscuritates remanserunt, sed quae, ut spero, postea in responsionibus ad
objectiones plane tollentur; ut, inter caeteras, quomodo idea entis summe
perfecti, quae in nobis es t. tantum habeat realitatis objectivae, ut non
possit non esse a caus&acirc; summe perfect&acirc;, quod ibi illustratur
comparatione machinae valde perfectae, cujus idea est in mente alicujus
artificis; ut enim artificium objectivum hujus ideae debet habere aliquam
causam, nempe scientiam hujus artificis, vel alicujus alterius a quo illam
accepit, ita [15] idea Dei, quae in nobis est, non potest non habere Deum
ipsum pro caus&acirc;.
 

 
4. In quart&acirc;, probatur ea omnia quae clare er distincte percipimus,
esse vera, simulque in quo ratio falsitatis consistat explicatur: quae necessari&ograve;
sciri debent tam ad praecedentia firmanda, qu&agrave;m ad reliqua intelligenda.
(Sed ibi interim est advertendum nullo modo agi de peccato, vel errore qui
committitur in persecutione boni &amp; mali, sed de eo tant&ugrave;m qui
contingit in dijudicatione veri &amp; falsi. Nec ea spectari quae ad fidem
pertinent, vel ad vitam agendam, sed tant&ugrave;m speculativas &amp; solius
luminis naturalis ope cognitas veritates.)
 

 
5. In quint&acirc;, praeterquam qu&ograve;d natura corporea in
genere sumpta explicatur, nov&acirc; etiam ratione Dei existentia demonstratur:
sed in qu&acirc; rursus nonnullae fort&egrave; occurrent difficultates,
quae postea in responsione ad objectiones resolventur: ac denique ostenditur
quo pacto verum sit, ipsarum Geometricarum demonstrationum certitudinem
a cognitione Dei pendere.
 

 
6. In sext&acirc; denique, intellectio ab imaginatione secernitur;
distinctionum signa describuntur; mentem realiter a corpore distingui probatur;
eandem nihilominus tam arct&egrave; illi esse conjunctam, ut unum quid cum
ips&acirc; componat, ostenditur; omnes errores qui a sensibus oriri solent
recensentur; modi quibus vitari possint exponuntur; &amp; denique rationes
omnes ex quibus rerum materialium existentia possit concludi, afferuntur:
non qu&ograve;d eas valde utiles esse putarim ad probandum id ipsum quod
[16] probant, nempe revera esse aliquem mundum, &amp; homines habere corpora,
&amp; similia, de quibus nemo unquam sanae mentis seri&ograve; dubitavit;
sed quia, illas considerando, agnoscitur non esse tam firmas nec tam perspicuas
qu&agrave;m sunt eae, per quas in mentis nostrae &amp; Dei cognitionem devenimus;
adeo ut hae sint omnium certissimae &amp; evidentissimae quae ab humano
ingenio sciri possint. Cujus unius rei probationem in his Meditationibus
mihi pro scopo proposui. Nec idcirco h&icirc;c recenseo varias illas quaestiones
de quibus etiam in ipsis ex occasione tractatur. 
 
 
 
 
 
	 Descartes 
	 Neo-Latin 
	 The Latin Library 
	 The Classics Page